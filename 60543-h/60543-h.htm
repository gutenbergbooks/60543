<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=UTF-8" />
 <title>
  La Sposa di Mènecle, di Felice Cavallotti
 </title>
 <link rel="coverpage" href="images/cover.jpg" />
 <style type="text/css">
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2; text-align: justify;}
.blockquote {margin: 1em 5%; font-size: 95%;}
p.indl {text-align: left; margin-left: 5%;}
p.indr {text-align: right; margin-right: 5%;}
.center {text-align: center; text-indent: 0;}
.title {text-align: center; font-size: 110%; margin-top: 1em; margin-bottom: 1em;}
.pers {margin-top: 0; margin-bottom: 1.5em; text-align: center;}

div.booktitle {page-break-before: always; padding: 3em;}
div.titlepage {text-align: center; margin: 0 5%; padding: 2em 0; page-break-before: always; page-break-after: always;}
div.titlepage p {text-align: inherit;}
div.verso {text-align: center; padding-top: 2em; font-size: 95%; margin: 0 10%;}
div.verso p {text-align: inherit;}
div.somm {page-break-before: always; padding-top: 3em;}
div.chapter {page-break-before: always; padding-top: 3em;}
div.chapter h2 {page-break-before: avoid;}

h1,h2,h3 {text-align: center; font-style: normal;
font-weight: normal; line-height: 1.5;}
h1 {font-size: 150%;}
h2 {font-size: 140%; margin-top: 1em; margin-bottom: 2em; page-break-before: avoid;}
h3 {font-size: 120%; margin-top: 1.5em;}

hr {width: 70%; margin-top: 1em; margin-bottom: 1em; margin-left: 15%; margin-right: 15%; clear: both;}
hr.mid {width: 50%; margin-left: 25%; margin-right: 25%;}
hr.tbs {width: 20%; margin: 1.5em 40%; visibility: hidden;}
hr.silver {width: 90%; margin-left: 5%; margin-right: 5%; border-top: none; border-right: none; border-bottom: thin solid silver; border-left: none;}
@media handheld {
hr.silver {display: none;}
}

a.tag {vertical-align: .3em; font-size: .8em; font-style: normal;  font-weight: normal; text-decoration: none; padding-left: .1em;  line-height: 0em; white-space: nowrap;}
div.footnotes {page-break-before: always; font-size: 90%; padding-top: 3em;}
.footnotes h2 {margin-bottom: 2em; font-size: 115%;}
div.footnote {margin-left: 2.5em; margin-right: 2em;}
div.footnote>:first-child {margin-top: 1em;}
div.footnote .label {display: inline-block; width: 0em; text-indent: -2.5em; text-align: right;}

.pagenum  {position: absolute; right: 2%; font-style: normal; font-weight: normal; text-decoration: none; font-size: 65%; text-align: right; color: #999999; background-color: #ffffff; clear: left;}

.pad4 {margin-top: 4em;}
.pad2 {margin-top: 2em;}

.x-small {font-size: 70%;}
.small {font-size: 85%;}
.large {font-size: 115%;}
.x-large {font-size: 130%;}
.main-t {font-size: 200%;}
.smcap {font-variant: small-caps;}
.lowercase {text-transform: lowercase;}

ul {list-style-type: none; line-height: 1.2em;}
li {padding-left: 1.5em; text-indent: -1.5em;}
sup {vertical-align: .3em;}

.figcenter {text-align: center; margin: 1em auto; clear: both; max-width: 100%;}

img {max-width: 100%; height:auto;}

.tnote {background-color: #f7f1e3; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%; margin-bottom: 1em;}
.tnote p {padding: 0 1em;}
.covernote {visibility: hidden; display: none;}
@media handheld {
  .covernote {visibility: visible; display: block;}
}

.poem {text-align: left; font-size: 95%; margin: 1em 10%;}
.stanza {margin: 1em auto;}
.poem p.i01 {margin: 0; padding-left: 3em; text-indent: -3em;}
.poem p.i02 {margin: 0; padding-left: 3em; text-indent: -2em;}
.poem p.i03 {margin: 0; padding-left: 3em; text-indent: -1em;}
.poem p.i08 {margin: 0; padding-left: 3em; text-indent: 4em;}
.poem p.i09 {margin: 0; padding-left: 3em; text-indent: 5em;}
.poem p.i10 {margin: 0; padding-left: 3em; text-indent: 6em;}

    </style>
  </head>
<body>

<div class="booktitle">
<h1>
LA SPOSA DI MÈNECLE
</h1>
</div>

<hr class="silver" />

<div class="titlepage">
<p class="large">
FELICE CAVALLOTTI
</p>

<p class="pad2 main-t">
<span class="x-small">LA</span><br />
<span class="smcap">Sposa di Mènecle</span>
</p>

<p class="pad2">
COMEDIA<br />
IN UN PROLOGO E TRE ATTI<br />
CON NOTE
</p>

<p class="pad4">
IN ROMA<br />
<i>Presso Forzani e C., tipografi del Senato</i><br />
EDITORI<br />
<span class="small">1882</span>
</p>
</div>

<div class="verso">
<hr class="mid" />
<p>
PROPRIETÀ LETTERARIA<br />
DEGLI EDITORI-TIPOGRAFI FORZANI E C.
</p>
<hr class="mid" />
</div>

<div class="somm">
<hr />
<p class="center x-large"><a href="#indice" id="indfront">INDICE</a></p>
<hr />
</div>

<div class="chapter">
<p>
<span class="pagenum" id="Page_vii">[vii]</span>
</p>

<hr class="tbs" />
</div>

<p>
Una delle arringhe giudiziarie, a noi pervenute,
di Iseo (l'oratore ateniese che
fiorì sui principî del <span class="smcap lowercase">IV</span> secolo avanti
l'era volgare e fu maestro a Demostene), arringa
intitolata: <i>Della eredità di Mènecle</i>, tratta di un caso
giuridico che suggerì in germe la idea della presente
commedia e il nome del suo protagonista.
Ed è curioso che dei tanti grecisti i quali si son
degnati di farmi, nelle <i>appendici</i> critiche, la lezione
sulla commedia mia, sentenziando non verosimile
il caso, nessuno abbia mostrato tampoco di conoscere
il buon vecchio oratore Iseo almeno di
vista. Mi sbaglio: l'uno di essi, più grecista degli
altri, sentendo proferito nella commedia quel
nome, mi rimproverò di avere alluso al discorso
di Iseo dell'onorevole Zanardelli, e mi ammonì
paternamente che queste allusioni non sono roba
<span class="pagenum" id="Page_viii">[viii]</span>
di sapor greco! Passiamo oltre... e veniamo al
piato giudiziario che dovette decidersi a quei
tempi davanti ai giudici cittadini ateniesi.
</p>

<p>
Un giovine orfano adottato per figlio da certo
Mènecle, al quale avea dato la propria sorella
in isposa, e divenuto, alla morte di Mènecle,
erede di lui, si vede contesa la eredità da un
fratello del defunto: il quale afferma in tribunale
l'adozione non essere stata legittima, ma carpita
al vecchio, già imbecillito dall'età, per mezzo
di sua moglie, sorella all'adottato. Iseo scrive
l'arringa in favor di quest'ultimo e sostiene legittima
la adozione e la eredità, difendendo il
giovine dall'accusa. Era questa poi falsa? Era
vera? V'ha chi inclina a quest'ultima ipotesi:
e scorger vorrebbe nell'arringa di Iseo la perizia
di un avvocato abilissimo messa a servizio di
due giovani imbroglioni, sfruttanti la imbecillità
senile di Mènecle. A me la ipotesi pare molto
avventata; dato che le cose stessero a quel modo,
bisognerebbe ammettere che causa cattiva di rado
fu difesa con migliori e più commoventi argomenti.
Checchè ne sia, ecco i fatti, quali l'accusato,
nell'arringa che da Iseo per lui fu scritta,
innanzi ai giudici li espone: giusta la legge che
agli accusati prescriveva di perorare la propria
causa in persona:
</p>

<p>
Due vecchi ateniesi, Epònimo del borgo di
<span class="pagenum" id="Page_ix">[ix]</span>
Acarne e Mènecle, erano uniti da intima amicizia.
Il primo morì lasciando quattro figli, due
maschi (di cui l'uno è l'accusato) e due femmine.
La maggiore fu maritata dai fratelli a certo Leucolofo.
Quattr'anni dopo, quando la minore era
già in età da marito, al vecchio e ricco Mènecle
morì la prima moglie: ed egli andò dai due figli
di Epònimo a chiedere in seconde nozze la lor
sorella, in memoria dell'amicizia antica che lo
legava al loro padre defunto. I due fratelli, in
reverenza della memoria del genitore e pensando
interpretarne il voto, di gran cuore gliel'accordarono.
Ed ora lasciamo all'accusato la
parola:
</p>

<p>
«Così collocate entrambe le sorelle, io e mio
fratello, essendo giovani, ci demmo alla milizia
e partimmo per la Tracia sotto la condotta di
Ificrate. Quivi fattoci onore ed arricchitici, tornammo
qua e trovammo la sorella maggiore con
due figliuoli, e la <i>minore sposata a Mènecle, senza
prole</i>. Questi, di lì a due o tre mesi, parlò con
noi, e <i>dettoci della sorella nostra un gran bene, si
lamentò della propria età e dell'essere senza prole.
Disse non dovere essere quello per lui il guiderdone
della sua virtù, di invecchiare con lui senza aver
figli: era già abbastanza che fosse infelice lui.</i> Questo
parlare chiaramente mostrava che egli la <i>rimandava
amichevolmente</i>: perchè nessuno prega cui
<span class="pagenum" id="Page_x">[x]</span>
odia. Ei ci pregava di <i>rendergli un segnalato servigio,
dando la nostra sorella in moglie ad un altro
col consenso di lui</i>. E noi lo esortavamo a persuadere
egli stesso la donna; e ove ella avesse
acconsentito, noi avremmo appagato il desiderio
suo. <i>E quella, sulle prime, non volle saperne; ma
poi col tempo, benchè a malincuore, acconsentì.</i> E
così la maritammo a Elèo del borgo di Sfetto,
e Mènecle le restituì la dote...
</p>

<p>
«Passato da questo fatto alcun tempo, Mènecle
meditava pur sempre tra sè come scongiurare
la mancanza di prole, <i>e come avere qualcuno
che, lui vivo, avesse cura della sua vecchiaia,
e morto gli celebrasse le esequie e i sacrifici ereditarî</i>.
Aveva bensì un nipote, il figlio di costui
(l'avversario attore): ma essendo figlio unico,
riteneva disdicevole, adottandolo in figlio proprio,
privar di prole mascolina il fratello. E così
stando, non vide altri a lui più prossimi di noi.
Quindi ci parlò dicendoci parergli giusto, postochè
la fortuna non gli aveva dato procrear
prole dalla sorella nostra, avere almeno un figlio
dalla stessa famiglia, onde avrebbe amato aver
prole per via naturale. Questo udito, mio fratello
assai lo ringraziò e lo approvò, dicendo
che alla vecchiaia e alla solitudine di lui certo
abbisognava qualcuno che di lui avesse cura e
con lui convivesse nel borgo: «Per mio conto,
<span class="pagenum" id="Page_xi">[xi]</span>
egli disse, tu sai che mi tocca star fuori in
viaggio; ma ecco qui mio fratello (me additando)
che curerà le tue cose e le mie, se tu
vuoi adottarlo». E Mènecle approvò le sue
parole, e in questo modo mi ebbe figlio ed erede
suo». <span class="smcap">Iseo</span>, <i>Ered. Mènecl.</i>, § 6-12.
</p>

<p>
È egli strano che, mentre sotto a questo racconto
il Lallier non vede altro che tutto un intrigo
ordito dai figli di Epònimo, fratelli e sorelle
d'accordo, per impadronirsi dell'eredità di un
vecchio ricco e senza figli; mentre la stessa renitenza
della fanciulla ad accettare in sulle prime
il divorzio gli pare aver l'aria di una commedia,
e gli strappa un sorriso d'incredulità (<span class="smcap">Lall.</span>, <i>La
femme à Athènes</i>, pag. 257 e seg.), al cuore di
una donna invece abbia sorriso la poesia dell'accettare
questo racconto per vero e credere
ad un esempio raro e commovente di abnegazione,
di generosità e di virtù? (<span class="smcap">Clarisse Bader</span>,
<i>La femme grecque</i>). Certo non è a dimenticarsi
che questo è il racconto di una sola delle due
parti, l'accusato, e a noi manca, per dar un giudizio,
l'arringa dell'accusatore: e certo il figlio
di Epònimo, soccorso dalla consumata abilità di
Iseo, non avrà trascurato nel racconto, come
qualunque accusato, di esporre i fatti sotto la
luce che più gli giovava per muovere i giudici
in proprio favore. Ma ammesso anche ciò, tutto
<span class="pagenum" id="Page_xii">[xii]</span>
il linguaggio dell'arringa ha pur sempre un accento
di verità che colpisce: e le poche parole
che Iseo ha posto in bocca al vecchio Mènecle
sono tanto belle di semplicità, di naturalezza e
di commovente nobiltà d'animo, che l'arte, a cui
nulla importa dell'esito, qualunque fosse, di quel
piato giudiziario di secoli fa, ancor meno sente
il bisogno di giudicarle <i>a priori</i> una invenzione
sfacciata, e di credere gratuitamente che il grande
oratore che preparava Demostene ai magnanimi
impeti e alle glorie della civile eloquenza fosse
l'ignobile patrocinatore di una ignobile mariuoleria.
</p>

<p>
Ora, <i>mutatis mutandis</i>, e messi gli accessorî da
parte, intorno a quelle semplici parole di Iseo si
svolgono e favola e intreccio della commedia
presente. La quale nel pensiero dell'autore mirava
a innocentissimo scopo: e non quello già — Dioneguardi! — di
scrivere intorno al divorzio
una commedia a tesi; genere di roba a cui l'autore
professa insuperabile repugnanza e ch'egli
volentieri abbandona ai moderni riformatori della
società; ma senza tante pretese, fra le cento
e cento soluzioni del problema, escogitate in
cento e cento drammi, una affacciarne, esempligrazia,
già scritta nel diritto e nel costume antico,
adatta a moderni casi, e sul teatro moderno
non comparsa ancora: e questa, ad argomento
<span class="pagenum" id="Page_xiii">[xiii]</span>
non di tirate nè prediche filosofico-sociali, ma
di una azione comica che ritraesse al vero la
vita intima greca del secolo di Menandro e profili
e idee e affetti e tipi della <i>nova commedia</i> menandréa.
L'autore però non avea pensato ad un
guaio: che quella vita intima d'allora, così diversa
per chi la guardi alla superficie, studiata
dappresso, e minutamente, somiglia in moltissime
cose, come due goccie d'acqua si somigliano,
alla vita intima d'oggidì: e che molti di
que' tipi, di que' caratteri, di quegli affetti della
commedia greca del <span class="smcap lowercase">IV</span> secolo, trovano ancora
oggi negli affetti e ne' tipi della società nostra
riscontro meraviglioso: chè appunto non per
nulla fu gloria di Menandro lo avere studiato
dentro di sè e intorno a sè ed evocato sulla
scena l'<i>eterno umano</i>, tutto ciò che nelle passioni,
e nei dolori e nei ridicoli ha di eterno la umana
natura: e per dirla con Manilio, «<i>data la vita
umana in ispettacolo ai viventi</i>» (<span class="smcap">Manilius</span>, <i>Astronomicon</i>, lib. V. E già prima di lui,
Aristofane il critico esclamava: <i>O Menandro! O vita
umana! chi di voi due ha imitato l'altro?</i>).
</p>

<p>
E così avvenne che la mia povera <i>Sposa</i> trasse
seco dalla nascita la condanna sua, al cospetto dei
critici... che la sanno lunga: i quali senz'altro,
<span class="pagenum" id="Page_xiv">[xiv]</span>
lì sui due piedi, con grande sussiego sentenziarono
lei non essere che una moderna sposina sotto
spoglie mentite; e non avere altro di greco fuor
che le vesti ed il nome. Anzi qualcuno dei meno
arcigni tra questi andò più in là, e si degnò con
indulgenza domandarmi perchè mai, <i>dal momento
che la mia era una commedia affatto moderna</i>,
avessi ricorso al travestimento e non avessi dato
addirittura ai miei personaggi moderni nomi, e
messa la scena a Milano od a Cuneo. Eh, Dio
buono! i perchè sono tanti: e tra i cento anche
questo, che a Milano od a Cuneo, la soluzione
pensata dal vecchio Mènecle, e a noi da Iseo
testificata, se anche risponde al sentimento nostro,
con i codici nostri non sarebbe stata possibile;
sebbene anche a Milano ed a Cuneo essa
forse sarebbe, pure ai dì nostri, in moltissimi
casi desiderabile. E il mio Mènecle non essendo
un moralista delle commedie a tesi, non declama
su le leggi come sono da farsi, ma si serve delle
leggi come sono già. Il che, per questi tempi
di <i>verismo</i>, m'è parso anche più vero.
</p>

<p>
Ma con quei critici sapienti, autorevoli, competenti
e consumatori di <i>enciclopedie</i>, dilungarmi
in risposte non parmi del caso: e con le loro
nozioni profonde della vita greca e del mondo
greco, di riuscire ad intendermela dispero. Ai
benevoli poi, i quali lessero nello intendimento
<span class="pagenum" id="Page_xv">[xv]</span>
artistico dell'autore, e furono larghi alla <i>Sposa</i>
ne' teatri d'Italia di accoglienze cortesi, a questi
dedico il volume con le note che l'accompagnano:
soverchie certo a molti di loro per l'amore che
professano a questi studî: non soverchie all'autore
per il rispetto che deve all'arte sua.
</p>

<p class="indr">
<span class="smcap">Felice Cavallotti.</span>
</p>

<div class="chapter">
<p>
<span class="pagenum" id="Page_1">[1]</span>
</p>

<h2 id="prologo">PROLOGO</h2>
</div>

<div class="chapter">
<p>
<span class="pagenum" id="Page_2">[2]</span>
</p>

<div class="figcenter"><a id="fill-teatro"></a>
  <img src="images/ill-teatro.jpg" alt="Scena" />
</div>
</div>

<div class="chapter">
<p>
<span class="pagenum" id="Page_3">[3]</span>
</p>

<h3><i>PERSONAGGI DEL PROLOGO</i></h3>
</div>

<ul>
<li>TESMOTETA (presidente del tribunale).</li>
<li>BEOTO, accusatore.</li>
<li>EUDEMONIPPO, autor comico, accusato (Eudemonippo: εύδαιμων, felice; ἵππος, cavallo).</li>
<li>CANCELLIERE.</li>
<li>ARALDO.</li>
<li>1º, 2º, 3º GIUDICE.</li>
<li>Altri <span class="smcap">Giudici</span> (<i>eliasti</i>) che non parlano, e <span class="smcap">Testimoni</span>.</li>
<li><span class="smcap">Custode</span> della <i>clessidra</i>, e <span class="smcap">Arciero</span> scita in sentinella, che non parlano.</li>
</ul>

<p>
<i>L'azione del prologo ha luogo in Atene l'anno 300 avanti
l'E. V. (1º della 120ª Olimpiade) ossia 80 anni dopo
l'epoca in cui è posta l'azione della commedia.</i>
</p>

<div class="chapter">
<p>
<span class="pagenum" id="Page_5">[5]</span>
</p>

<p class="title">
PROLOGO
</p>

<p class="title">
<i>UN PROCESSO ATENIESE</i><a class="tag" id="tag1" href="#note1">[1]</a>
</p>
</div>

<p class="pad2 title">
DICASTERO ATENIESE.<a class="tag" id="tag2" href="#note2">[2]</a>
</p>

<div class="blockquote">
<p>
Aula del <i>Tribunale verde</i> (<i>Batràchio</i>).<a class="tag" id="tag3" href="#note3">[3]</a> Pareti colorite in
verde. Su alcune colonne sono scolpite in tavole le
leggi penali.
</p>

<p>
Verso il boccascena, a sinistra, è disposto il seggio
elevato del Tesmoteta, che vestito di bianco e coronato
di mirto, presiede. Accanto a lui, dai due lati, si stendono
le gradinate o banchi di legno, coperti di stuoie
(πίαδια)<a class="tag" id="tag4" href="#note4">[4]</a> per i giudici (<i>eliasti</i>) occupanti tutta la
sinistra del palcoscenico, e supponentisi continuare in
platea. Il recinto dei giudici è circoscritto nello sfondo
da steccato o sbarre (δρυφάκτοις), di là dalle quali
<span class="pagenum" id="Page_6">[6]</span>
è lo spazio riservato al publico dei cittadini che frequentan
le udienze: e più oltre in fondo, nel mezzo,
l'ingresso, chiuso da un cancello (κιγκλίς).<a class="tag" id="tag5" href="#note5">[5]</a> Presso
l'ingresso, guardato da una sentinella (<i>arciero scìta</i>),<a class="tag" id="tag6" href="#note6">[6]</a>
sorge la statua o simulacro di Lico<a class="tag" id="tag7" href="#note7">[7]</a> ed è issata una
piccola bandiera. Di fronte al Tesmoteta, nell'angolo
tra lo sfondo e la destra della scena, due tribune elevate
(βήματα), quella dell'<i>accusatore</i> (<i>ringhiera dell'implacabilità</i>,
ἀναίδεια) e quella dell'<i>accusato</i> (<i>ringhiera
della protervia</i>, ὕβρις). Presso alla ringhiera
dell'accusato stanno i testimoni da lui citati. Dinanzi
e vicino<a class="tag" id="tag8" href="#note8">[8]</a> alle due ringhiere, due vasi od urne pei
voti, l'una di rame, coperta (urna del voto, κύριος κάδισκος),
l'altra di legno, aperta (urna di controllo,
ἂκυρος κάδισκος). Più innanzi, ma vicino sempre alle
tribune, due tavoli, l'uno del <i>cancelliere</i> o scrivano
(γραμματεύς) su cui è il vaso (ἐχιῖνος) contenente i
documenti e altri papiri distesi sul tavolo; sull'altro
più piccolo la <i>clessidra</i> od orologio ad acqua, regolata
da un servo, soprastante alla stessa (ἐφ’ ὕδωρ).<a class="tag" id="tag9" href="#note9">[9]</a>
Costui ha presso di sè due anfore, una grande contenente
l'acqua, e una più piccola per attingerne le
misure.
</p>

<hr class="tbs" />

<p>
All'alzarsi della tela, i due litiganti son ritti in piedi nello
sfondo. Il Tesmoteta (in veste bianca e con la corona
di mirto) è già seduto: gli Eliasti entrano e vanno a
<span class="pagenum" id="Page_7">[7]</span>
prendere i posti. Essi hanno tutti in mano un bastone
(βακτηρία) verde anch'esso come il color del Tribunale,
e terminante in pomo. Man mano entrano,
avanti sedersi, ritirano dal Tesmoteta una tavoletta di
cera (gettone di presenza, ούμβολον). L'Araldo ch'è
sul davanti della scena, in veste bianca, sta bruciando
nel tripode dei rami di mirto e dell'incenso.<a class="tag" id="tag10" href="#note10">[10]</a>
</p>
</div>

<p class="pad2">
1º <span class="smcap">El.</span> (<i>prendendo posto</i>). Neh, Simone, speriamo
la tengan corta...
</p>

<p>
2º <span class="smcap">El.</span> Spero bene. Un bel piatto di lenticchie<a class="tag" id="tag11" href="#note11">[11]</a>
m'aspetta a cena. Se l'accusato va per le
lunghe, piangerà senza mangiar cipolle...<a class="tag" id="tag12" href="#note12">[12]</a>
</p>

<p>
<span class="smcap">Tesmot.</span> Araldo, recita la preghiera e le imprecazioni.
</p>

<p>
<span class="smcap">Ar.</span> (<i>proseguendo ad ardere l'incenso</i>).<a class="tag" id="tag13" href="#note13">[13]</a> «O
Giove e Febo Apollo, e Pallade protettrice
della rocca, e dèi Pizii, e dee Pizie, e Delìaci
e Delìache, assistete al giudizio, illuminate
il voto. E se alcun giudice abbia preso danari
o doni dalle parti, o non le ascolti entrambe
con animo eguale, e non giudichi
secondo le leggi e il giuramento,<a class="tag" id="tag14" href="#note14">[14]</a> sia maledizione
e ruina a lui e alla casa sua.<a class="tag" id="tag15" href="#note15">[15]</a> E
<span class="pagenum" id="Page_8">[8]</span>
se alcuno dei contendenti o testimoni inganni
i giudici, e asserisca o giuri cose false, sia
maledizione e ruina a lui e alla casa sua.
Chi osserverà il giuramento, gli sia ogni
evento felice. Così piaccia a Giove, e a Nettuno,
e a Cerere».
</p>

<p>
<span class="smcap">Tesmot.</span> ed <span class="smcap">Eliasti</span> (<i>in coro</i>). <i>Così piaccia</i>...
</p>

<p>
<span class="smcap">Tesmot.</span> Araldo, vedi se vi son giudici ancora
fuori. Appena si incominci non entrerà più
alcuno.<a class="tag" id="tag16" href="#note16">[16]</a>
</p>

<p>
<span class="smcap">Ar.</span> (<i>guardando e verso i cancelli e verso la platea</i>).
Pare ci sian tutti...
</p>

<p>
<span class="smcap">Tesmot.</span> (<i>accennando verso l'ingresso</i>). Sian chiusi
i cancelli. Chi dei giudici fosse ancor fuori,
perderà la paga...
</p>

<p>
4º <span class="smcap">El.</span> e altri <span class="smcap">Giudici</span> (<i>in ritardo, che vengon correndo
mentre la sentinella sta per chiudere i cancelli</i>).
Aspetta! aspetta!
</p>

<p>
1º <span class="smcap">El.</span> (<i>a quei che vengono di corsa</i>). Oh, oh, Carione!
Zantia! Presto, presto! se no, non bevi
il latte del questore!...<a class="tag" id="tag17" href="#note17">[17]</a>
</p>

<p>
4º <span class="smcap">El.</span> (<i>sedendosi cogli ultimi arrivati</i>). Auff!... maledetta
la furia!... Buon dì, Simone...
</p>

<p>
<span class="pagenum" id="Page_9">[9]</span>
</p>

<p>
<span class="smcap">Tesmot.</span> Silenzio!... (<i>all'araldo</i>) È chiuso? Chiama
i litiganti.
</p>

<p>
<span class="smcap">Ar.</span> Causa di Beoto, figlio di Blèpiro, del borgo
di Tòrico...
</p>

<p>
<span class="smcap">Beoto</span> (<i>avanzandosi</i>). Presente!
</p>

<p>
<span class="smcap">Ar.</span> Contro Eudemonippo, figlio di Evalce, del
borgo di Cefiso...
</p>

<p>
<span class="smcap">Eudem.</span> (<i>avanzandosi</i>). Presente!
</p>

<p>
<span class="smcap">Tesmot.</span> Cancelliere, recita l'accusa.
</p>

<p>
<span class="smcap">Cancel.</span> (<i>leggendo</i>).<a class="tag" id="tag18" href="#note18">[18]</a> «Il giorno sei della luna
crescente di Munichione,<a class="tag" id="tag19" href="#note19">[19]</a> Beoto di Blepiro,
Toricese, innanzi all'Arconte accusò
con giuramento Eudemonippo, autore comico,
di leggi violate e corruzion del costume,
perchè nella commedia <i>La Sposa di
Mènecle</i>, presentata all'ultima gara delle feste
Dionìsie,<a class="tag" id="tag20" href="#note20">[20]</a> mise in iscena cittadini col
loro nome, disse ingiuria a magistrati, e divulgò
idee contrarie alle leggi, alla famiglia,
alle cose sante e stabilite della città.
La pena sia dieci talenti e il bando dalle gare
teatrali.<a class="tag" id="tag21" href="#note21">[21]</a> Stia in carcere fin che avrà pagato».<a class="tag" id="tag22" href="#note22">[22]</a>
</p>

<p>
<span class="pagenum" id="Page_10">[10]</span>
</p>

<p>
<span class="smcap">Tesmot.</span> Giudici, udiste l'accusa. Fu affissa nel termine
prescritto, sotto le statue degli eroi.<a class="tag" id="tag23" href="#note23">[23]</a>
Le parti hanno dato il giuramento.<a class="tag" id="tag24" href="#note24">[24]</a> Accusatore
Beoto, monta in ringhiera.<a class="tag" id="tag25" href="#note25">[25]</a> Silenzio!...
</p>

<div class="blockquote">
<p>
(Beoto sale lento la ringhiera, dispone le carte a sè
davanti, ne passa alcune giù al cancelliere con cui
scambia sottovoce brevi parole, per mostrargli quelle
da tener pronte, poi si mette la corona in testa e si
soffia il naso).<a class="tag" id="tag26" href="#note26">[26]</a>
</p>
</div>

<p>
3º <span class="smcap">El.</span> (<i>durante la pausa preparatoria i giudici disattenti
van chiacchierando fra loro</i>).<a class="tag" id="tag27" href="#note27">[27]</a> Sai,
chi ho visto ieri? Alce la sonatrice...
</p>

<p>
1º <span class="smcap">El.</span> Come? È qui?
</p>

<p>
3º <span class="smcap">El.</span> È tornata da Mileto, dove ha fatto fortuna.
E come s'è fatta bella!...
</p>

<p>
1º <span class="smcap">El.</span> Dove la sta?...
</p>

<p>
3º <span class="smcap">El.</span> Ih, che fretta! Dietro il Pritanèo. Zitto...
Sentiam questo chiacchierone...
</p>

<p>
<span class="smcap">Tesmot.</span> Fate silenzio... attenti, giudici...<a class="tag" id="tag28" href="#note28">[28]</a>
</p>

<p>
2º <span class="smcap">El.</span> To' che si soffia il naso per tirar giù le
idee! Ah, sì, se crede che per tre oboli io
voglia star qui fino a domani... (<i>al servo che
<span class="pagenum" id="Page_11">[11]</span>
sta versando in più riprese l'acqua dall'anfora
grande nella piccola che serve di misura, e da
questa nella clessidra</i>) Ehi, ehi, quell'anfore
tienle scarse!<a class="tag" id="tag29" href="#note29">[29]</a>
</p>

<p>
<span class="smcap">Beoto</span> (<i>dopo messasi la corona, e aggiustate le carte,
comincia a parlare, appoggiandosi sul bastone<a class="tag" id="tag30" href="#note30">[30]</a>
e rivolto al Tesmoteta</i>). O giudici Ateniesi! La
accusa testè letta mi dispensa...
</p>

<p>
1º <span class="smcap">El.</span> Forte!...
</p>

<p>
3º <span class="smcap">El.</span> Più forte!...
</p>

<p>
2º <span class="smcap">El.</span> Che voce da chioccia!...
</p>

<p>
<span class="smcap">Beoto</span> (<i>alzando la voce</i>) ... la accusa testè letta mi
dispensa da lunghe parole, e sarò brevissimo...
</p>

<p>
1º <span class="smcap">El.</span> Bravo!
</p>

<p>
2º <span class="smcap">El.</span> Bene!...
</p>

<p>
<span class="smcap">Beoto.</span> ... brevissimo... e mite: e regalo all'accusato
tutta l'acqua che m'avanza...<a class="tag" id="tag31" href="#note31">[31]</a>
</p>

<p>
<span class="smcap">Eudem.</span> Non so che farne...
</p>

<p>
<span class="smcap">Beoto.</span> ... perchè la evidenza dei fatti val meglio di
ogni arringa eloquentissima. Nè alcuno di voi
creda, per l'olimpico Giove, che privata invidia
o rancore m'abbiano mosso all'accusa:<a class="tag" id="tag32" href="#note32">[32]</a>
chè l'animo nel muoverla mi piange...
</p>

<p>
<span class="pagenum" id="Page_12">[12]</span>
</p>

<p>
3º <span class="smcap">El.</span> Poveretto!...
</p>

<p>
<span class="smcap">Beoto.</span> ... e pagherei volentieri, perchè i fatti
non fossero, la multa dell'accusator soccombente.<a class="tag" id="tag33" href="#note33">[33]</a>
</p>

<p>
2º <span class="smcap">El.</span> Eh, che generoso!...
</p>

<p>
<span class="smcap">Beoto</span> (<i>con accento e gesto di declamatore</i>). Ma in
vedere costui farsi giuoco dei patrii magistrati,
e sommuovere con funeste massime
la città,<a class="tag" id="tag34" href="#note34">[34]</a> chiamando complici della iniqua
opera le Muse, santo e puro zelo d'indignazione
mi prese per la offesa fatta a quelle dee:
le quali invoco e gli altri numi ed eroi tutelari
di questo suolo, perchè vendichino sè stessi,
e voi, e le leggi, e i patrii templi, e i boschi,
e i domestici sagrifici...<a class="tag" id="tag35" href="#note35">[35]</a>
</p>

<p>
2º <span class="smcap">El.</span> (<i>interrompendolo</i>). Tira il fiato!...
</p>

<p>
<span class="smcap">Beoto.</span> Che se, per far breve, a poche leggi sole
nella accusa mi restrinsi, ben potrei portar
qui tutto intero l'archivio di quante leggi e
sentenze si conservano nel tempio della gran
madre degli dei,<a class="tag" id="tag36" href="#note36">[36]</a> perchè questo impudentissimo
tutte in una le calpestò. E tu, che
tanto osasti, sei ancora vivo? sei qui?
</p>

<p>
<span class="pagenum" id="Page_13">[13]</span>
</p>

<p>
<span class="smcap">Tesmot.</span> Neh, oratore, se è qui, mi par inutile
domandarglielo. Bada all'acqua...
</p>

<div class="blockquote">
<p>
(Mentre Beoto parla, Eudemonippo è ritto in piedi
a lato della propria tribuna, e prende annotazioni.)<a class="tag" id="tag37" href="#note37">[37]</a>
</p>
</div>

<p>
<span class="smcap">Beoto.</span> Ci bado!... non temere, sarò cortese con
questo... scelleratissimo. La commedia vi
sta, o giudici, davanti: essa vi parli per me.
Vietano le leggi nostre, o Ateniesi, sian messe
sulla scena persone vere sotto il loro nome
e dicasi ingiuria a magistrati: savio divieto,
perchè l'onore di questi è onor dei cittadini
che li elessero, e l'onor dei cittadini è patrimonio
della Repubblica. E pur qui nella
commedia si nominano e Fania ed Elèo: e
pur non ignorate che il vecchio Mènecle fu
eletto due volte tesmoteta, e andò ambasciatore
ai Corintj e governatore in Lesbo: giudicate
voi, dopo tanta dignità di uffici,
qual parte nella commedia gli tocca di fare.
Bellissima anzi, vi dirà questo istrion da dozzina:<a class="tag" id="tag38" href="#note38">[38]</a>
ma voi non sorprenderanno le sue
parole, perchè appunto la commedia è intesa
a capovolgere ogni concetto e della famiglia
<span class="pagenum" id="Page_14">[14]</span>
e della virtù. Vedo molti fra voi dalla testa
calva o canuta, i quali condussero in tarda
età giovane sposa...
</p>

<p>
2º <span class="smcap">El.</span> (<i>scherzoso al vicino</i>). Neh, senti Glaucone!...
</p>

<p>
<span class="smcap">Beoto.</span> ... essi, essi diranno, per gli dei, se la condotta
che a Mènecle costui attribuisce, sia
imitabile e seria, se degna di un Arconte ella
sia! Ad essi, ad essi, se a loro è pur caro
sentirsi sui freddi levigati avorî della testa la
carezza di mano morbida e tepida, e stringere
la fresca dolce compagna fra le braccia
antiche e dignitose — ad essi, ad essi<a class="tag" id="tag39" href="#note39">[39]</a> io
domando se meriti pena costui che dalla scena
osa propor simili esempî, e proporli in persona
di un magistrato che porta corona, affinchè
l'esempio, reso più autorevole, porti
più presto, o vecchi giudici, nei talami vostri
la solitudine...
</p>

<div class="blockquote">
<p>
(Esclamazioni dei giudici).
</p>
</div>

<p>
1º <span class="smcap">El.</span> Eh, eh! senti?
</p>

<p>
2º <span class="smcap">El.</span> Come, come? La solitudine nei talami
nostri? Questo osa quel tristo?...<a class="tag" id="tag40" href="#note40">[40]</a>
</p>

<p>
<span class="smcap">Beoto</span> (<i>rilevando, con voce vibratissima, la interruzione</i>).
<span class="pagenum" id="Page_15">[15]</span>
Sì... questo osa!... e difendeteli, difendeteli,
i vostri talami, per gli dei!...
</p>

<p>
2º <span class="smcap">El.</span> Ma anche per le dee, se occorre!... o sta
a sentire!...
</p>

<p>
<span class="smcap">Beoto.</span> Io non so se io deva... non vorrei...
</p>

<p>
1º <span class="smcap">El.</span> Parla! parla! galantuomo!...
</p>

<p>
2º e 3º <span class="smcap">El.</span> Sì, sì, segui!... segui!...
</p>

<p>
<span class="smcap">Beoto.</span> Non vorrei eccedere nei diritti della accusa,
fedele al mio proposito di essere cortese
con questo... solennissimo birbante...
</p>

<p>
1º e 2º <span class="smcap">El.</span> No, no, non esser cortese!...
</p>

<p>
<span class="smcap">Beoto.</span> Ma egli forse vi dirà che nei panni di
Mènecle altro partito non v'era da quello che
egli inventò: e voi rispondetegli che miglior
partito era la morte...
</p>

<p>
1º <span class="smcap">El.</span> Sicuro!...
</p>

<p>
2º <span class="smcap">El.</span> Sicuro!
</p>

<p>
<span class="smcap">Beoto.</span> ... e che in quei panni ognun di voi preferirebbe
morire...
</p>

<p>
1º e 2º <span class="smcap">El.</span> Cioè, cioè...
</p>

<p>
3º <span class="smcap">El.</span> Adagio, un momento...
</p>

<p>
<span class="smcap">Beoto.</span> Perchè la legge non vieta a chi versi
in tristi impicci nel mondo l'andarsene...
<span class="pagenum" id="Page_16">[16]</span>
(<i>passa un foglio al cancelliere</i>) dilla su, cancelliere...
tu (<i>al custode della clessidra</i>) ferma
l'acqua...<a class="tag" id="tag41" href="#note41">[41]</a>
</p>

<p>
<span class="smcap">Cancel.</span> (<i>leggendo</i>). «Chi non voglia più vivere,
lo annunzi al Senato: gli esponga le cause:
ottenutone il permesso, vada pure...»
</p>

<p>
3º <span class="smcap">El.</span> Ah, quando c'è il permesso, è un altro
affare... ma io non lo domando...
</p>

<p>
<span class="smcap">Beoto.</span> Come vedete, o Ateniesi, la via d'uscita
e magnanima vi era: magnanima costui poteva
rendere la condotta di Mènecle: ma a
lui premeva sovvertir la famiglia, e dare ai
vecchi mariti detestabile suggerimento... Or
io mi volgo tra voi, giudici, anche a color
che son giovani; a voi, che appena in quest'anno
avete avuto la tabella e prestato in
Ardetto il giuramento:<a class="tag" id="tag42" href="#note42">[42]</a> e a voi domando,
se baldanza di mogli sia lecita in Atene, quanta
costui nelle donne di Cròbilo e di Fània ne
pensò... Ben più modesto ufficio, saviamente,
o Ateniesi, fra noi si assegna alla sposa del
cittadino: poichè abbiam le cortigiane pei
piaceri dello spirito e per gli affetti della
<span class="pagenum" id="Page_17">[17]</span>
vita... e abbiam le mogli per crear figli legittimi
e per la custodia della casa e della
roba.<a class="tag" id="tag43" href="#note43">[43]</a>
</p>

<p>
<span class="smcap">Eliasti.</span> Bravo! benissimo!
</p>

<p>
<span class="smcap">Beoto</span> (<i>segue riscaldandosi e battendo del pugno sulla
ringhiera</i>). Questa la legge, questo il costume,
questa la base della città: se v'ha chi altra
ne sappia, la indichi, salga qua, gli cedo
l'acqua.<a class="tag" id="tag44" href="#note44">[44]</a> Ma costume, e legge, e città, che
diverranno se manderete assolto costui che
insegna alle mogli ad alzar la voce, quando
parla il marito? O terra, o sole, o dei!<a class="tag" id="tag45" href="#note45">[45]</a>
Così tu, celibe, insidii dei mariti l'autorità,
e nulla avendo da far nella tua casa, metti
sossopra la loro?
</p>

<p>
1º e 2º <span class="smcap">El.</span> Ah, ma la vedremo!...
</p>

<p>
3º <span class="smcap">El.</span> Basta, basta! non dir altro!... lo aggiusterem
noi!...
</p>

<p>
<span class="smcap">Beoto</span> (<i>rasciugandosi il sudore e ripigliando più
calmo</i>). Ancora una parola, e ho finito. Fu
tempo, o Ateniesi, che le Muse tra voi furon
ministre di virtuosa e virile educazione: allora
esse crebbero quegli uomini che pugnarono
<span class="pagenum" id="Page_18">[18]</span>
a Maratona.<a class="tag" id="tag46" href="#note46">[46]</a> E vanno famosi quelli
antichi poeti, perchè insegnarono il vero, onorarono
gli iddii, beneficarono gli uomini: e
trovarono molte leggiadre parole per dire
molte utili cose. Orfeo fondò i misteri, vietò
le stragi; Museo insegnò i rimedi delle malattie;
Esiodo l'agricoltura e i tempi del seminare
e del raccogliere (<i>man mano che Beoto
prosegue l'enumerazione degli esempi, gli Eliasti
danno in esclamazioni d'impazienza</i>). Omero
perchè acquistò gloria? perchè insegnò l'arte
di schierar le truppe.<a class="tag" id="tag47" href="#note47">[47]</a> Tirteo? perchè insegnò
la politica. Così è del poeta ammaestrare
gli adulti, come il pedagogo i puttini:<a class="tag" id="tag48" href="#note48">[48]</a>
per questo ordinammo che i poemi
di Omero si cantino nelle sante Panatenee:<a class="tag" id="tag49" href="#note49">[49]</a>
per questo alzammo alle Muse,
come a benefattrici, gli altari. E voi tollerereste
che questo sacrilego ricorra ad esse
per renderle seminatrici di guai? Ah, se da
qui tornando alle case vostre, le mogli o le
sorelle vi domandassero:<a class="tag" id="tag50" href="#note50">[50]</a> <i>Che cosa avete
fatto quest'oggi?</i> risponderete voi: abbiamo assolto
<span class="pagenum" id="Page_19">[19]</span>
un poeta il quale pose in iscena mogli
che si immischiano di quel che non devono
e che non fanno quello che devono? Ah no,
per Giove e per il trofeo e per i sepolcri della
Tetràpoli!<a class="tag" id="tag51" href="#note51">[51]</a> no, per gli eroi che dormono
sotto i pubblici monumenti! oggi... tornando
a casa, raccontereste la vostra sentenza: domani,
tornando a casa... non trovereste la
minestra in tavola!... Pensateci!
</p>

<div class="blockquote">
<p>
(Applausi degli eliasti. Beoto si leva la corona e scende
pettoruto, con aria trionfante, dalla ringhiera).
</p>
</div>

<p>
2º <span class="smcap">El.</span> Ah, le mie lenticchie!...
</p>

<p>
1º <span class="smcap">El.</span> Questo è parlare!...
</p>

<p>
3º <span class="smcap">El.</span> Scusa... stavo scrivendo... che cosa ha
detto?...
</p>

<p>
1º <span class="smcap">El.</span> Che se diamo a costui fava bianca, domani
le donne non ci fan da pranzo...
</p>

<p>
3º <span class="smcap">El.</span> Ma glie ne do cento di fave nere...<a class="tag" id="tag52" href="#note52">[52]</a>
</p>

<p>
<span class="smcap">Tesmot.</span> Accusato, monta in ringhiera: e sii
calmo: non mi andare fuor degli ulivi.<a class="tag" id="tag53" href="#note53">[53]</a>
L'accusatore è stato moderato nei termini e
cortese. Vedi di esserlo anche tu.
</p>

<div class="blockquote">
<p>
(Grandi e prolungati rumori e voci fra i giudici, intanto
<span class="pagenum" id="Page_20">[20]</span>
che Eudemonippo monta in ringhiera e si mette
la corona).
</p>
</div>

<p>
<span class="smcap">Eudem.</span> Ateniesi! Giudici!... A Giove...
</p>

<div class="blockquote">
<p>
(Parla fra i rumori ostili).
</p>
</div>

<p>
<span class="smcap">Eliasti</span> (<i>in coro</i>). No, no!... Abbasso!
</p>

<p>
<span class="smcap">Eudem.</span> (<i>tentando fra i rumori, inutilmente, di farsi
ascoltare</i>). A Giove che ascolta i giuramenti
e le ragioni... io domando...
</p>

<p>
2º <span class="smcap">El.</span> Ma che domande!... ma sentilo che parla
di ragioni...
</p>

<p>
<span class="smcap">Tesmot.</span> Fate silenzio!...
</p>

<p>
<span class="smcap">Eudem.</span> (<i>sforzandosi sempre tra i rumori di farsi
udire</i>). Io domando che se ingiusti...
</p>

<p>
1º <span class="smcap">El.</span> Ingiusti noi?... Oh sfacciato!...
</p>

<p>
3º <span class="smcap">El.</span> Noi ingiusti?... Prova mo' a ripeterlo!...
</p>

<p>
<span class="smcap">Altri Eliasti.</span> Basta! abbasso! abbasso!<a class="tag" id="tag54" href="#note54">[54]</a>
</p>

<div class="blockquote">
<p>
(Rumori prolungati, conversazioni clamorose tolgono
all'oratore la parola).
</p>
</div>

<p>
<span class="smcap">Eudem.</span> (<i>a voce fortissima</i>). Una volta due uomini
e un asino...
</p>

<div class="blockquote">
<p>
(Si fa silenzio improvviso).
</p>
</div>

<p>
1º <span class="smcap">El.</span> Ohe, attenti!... una storiella!...<a class="tag" id="tag55" href="#note55">[55]</a> ssssss!...
</p>

<p>
<span class="smcap">Eliasti.</span> Ssssss! ssssss!
</p>

<div class="blockquote">
<p>
(Silenzio generale completo).
</p>
</div>

<p>
<span class="pagenum" id="Page_21">[21]</span>
</p>

<p>
<span class="smcap">Eudem.</span> (<i>ripiglia calmo</i>). Un asino e due uomini
viaggiavano:<a class="tag" id="tag56" href="#note56">[56]</a> l'uno, il padron della bestia,
l'altro che l'aveva a nolo: e scottando forte
il sole, litigarono i due, a chi l'ombra dell'asino
toccasse: l'uno, il padrone, diceva
aver noleggiato l'opera della bestia e non
l'ombra: l'altro replicava, l'ombra essere
parte dell'opera...
</p>

<div class="blockquote">
<p>
(Eudemonippo si arresta con lunga pausa).
</p>
</div>

<p>
1º <span class="smcap">El.</span> To'! to'! un bel caso da decidere!...
</p>

<p>
2º <span class="smcap">El.</span> E così?... (<i>a Eudemonippo che ha fatto
pausa</i>) come è andata a finire?...
</p>

<p>
3º <span class="smcap">El.</span> (<i>ed altri</i>). Come è finita? come è finita?...
</p>

<p>
<span class="smcap">Eudem.</span> È finita che i due han ricorso ai giudici
in tribunale, e i giudici li han sentiti imparzialmente
tutti e due... quello che voi non fate
con me: e voi che state attenti, appena vi
parlo di un asino... potreste bene star attenti,
or che vi parlo di... un altro!...
</p>

<div class="blockquote">
<p>
(Indica l'accusatore: risate fra gli Eliasti).
</p>
</div>

<p>
2º <span class="smcap">El.</span> Bravo, per Giove! Sicuro! Ha ragione!...
</p>

<p>
1º e 3º ed altri <span class="smcap">El.</span> Sì, sì, parla!...
</p>

<p>
<span class="smcap">Eudem.</span> (<i>con voce pacatissima e gesto parco e corretto</i>).
<span class="pagenum" id="Page_22">[22]</span>
Non dubitate, sarò cortese: e se di
quante leggi violate ei m'accusò, tante menzogne
e stolidaggini gli proverò, bene io confido
ei non sia per portar fuori, col quinto dei
voti, salve le spalle da qui: perchè sul vostro
animo incorrotto non han presa nè i grossi
paroloni,<a class="tag" id="tag57" href="#note57">[57]</a> nè la truce minaccia onde egli,
per ispaventarvi, concluse. Paroloni e minacce
a lui dettate, s'intende (<i>ironico</i>), non da odio
nè invidia, ma da purissimo zelo dei costumi
e dell'arte: così almeno vi assicurò: tu intanto
(<i>al cancelliere</i>) chiamami i testimoni.<a class="tag" id="tag58" href="#note58">[58]</a>
</p>

<p>
<span class="smcap">Cancell.</span> (<i>leggendo la lista testimoniale</i>). Callia di
Stefano del borgo di Alopéce, Pànfilo di Arìstide
del borgo di Anagìro, Chèrea di Lisìppo
del borgo del Pireo... (<i>i testi citati si
avanzano; il cancelliere estrae dal vaso<a class="tag" id="tag59" href="#note59">[59]</a> la
testimonianza e legge</i>) «Attestiamo ch'eravamo
in teatro alle feste Dionìsie quando Beoto,
figlio di Blepiro toricèse, oggi accusatore, presentò
una sua commedia così brutta che non
giunse alla fine, perchè il popolo lo cacciò
a fischi, e per poco non lo lapidò...»<a class="tag" id="tag60" href="#note60">[60]</a>
</p>

<p>
<span class="pagenum" id="Page_23">[23]</span>
</p>

<p>
<span class="smcap">Eudem.</span> Basta. Giurate che è vero?
</p>

<p>
<span class="smcap">I tre Testimoni</span> (<i>un dopo l'altro stendendo la mano
sul tripode</i>).<a class="tag" id="tag61" href="#note61">[61]</a> Giuro. Giuro. Giuro.
</p>

<p>
<span class="smcap">Eudem.</span> Ebbene, o giudici, io non nego che
scevro da invidia e purissimo sia lo zelo di
Beoto: perchè la memoria delle sventure purifica,
e i fischi a lui toccati nell'arte furon
tanti, che nessuno zelo può essere più puro
del suo. Ad una sua accusa vo' intanto rispondere:
ch'abbia per me sofferto ingiuria
il vero. Voi tutti ricordate di Frìnico, il poeta
tragico che dilettò i vostri avi: chi sulla scena
finse il vero più di lui? Tutta la città egli
commosse rappresentando la presa e la distruzion
di Mileto:<a class="tag" id="tag62" href="#note62">[62]</a> quand'egli mostrò l'orde
persiane irruenti al baglior degli incendî per
la città devastata, e lo strazio dei feriti e
moribondi, e le jonie vergini strappate per i
capelli agli altari, le donne trafitte, i poppanti
scannati sul seno delle madri, tutti vinse
la pietà, e per tutto il teatro fu altissimo
pianto: ma gli avi vostri condannarono Frìnico
a fortissima multa, per averli fatti
<span class="pagenum" id="Page_24">[24]</span>
piangere,<a class="tag" id="tag63" href="#note63">[63]</a> rappresentando troppo al vero quella
disgrazia. Giusta e savia condanna! Perocchè
a noi le Muse abbiano concesso i celesti doni
a disvago e conforto dell'anima, non già ad
intristirla nella contemplazione pura e semplice
dei mali.<a class="tag" id="tag64" href="#note64">[64]</a> E chi non sa che uccisioni,
e atti di ferocia, e pietosi casi avvengono
tutti i giorni intorno a noi?... Incontrai e vidi,
qua venendo, un padre piangere dirotto sul
cadavere dell'unico figlio: io vi giuro, o Ateniesi,
che egli superava nella verità del pianto
ogni istrione, e che nè Sofocle nè Euripide
mai non dipinsero un dolor come il suo: ed
io non chiedo riveder finto ciò che i miei
occhi han visto già così vero! Ma vollero
i Numi che, a sollievo de' mali, noi alle Muse
sagrificando ci levassimo sopra dei dolori
umani: e da dolori e da colpe e da miserie,
brutta discordante miscea, fuor balzasse
un mondo di forme belle e nascose, parlasse
una arcana divina armonia, che i cuori
umani intendessero... e pure non fosse di
quaggiù!... Questo vollero i nostri poeti: per
<span class="pagenum" id="Page_25">[25]</span>
questo ammirammo la legge di Tebe che
punisce l'artista se dalla natura e dal vero
non evoca le linee del bello. E tu calunnî,
o Beoto, quegli altissimi poeti che nominasti:
non da utili verità nè insegnamenti venne a
loro la gloria, ma perchè le menti umane,
sull'ali de' lor canti leggiadri, sorgendo a più
vaste e più lucide sfere, ne ridiscesero migliori<a class="tag" id="tag65" href="#note65">[65]</a>
e più gagliarde allo studio delle
utili cose!...
</p>

<p>
<span class="smcap">Tesmot.</span> Accusato, tu divaghi, e l'acqua scorre!..
</p>

<p>
1º <span class="smcap">El.</span> Sì, sì, taglia corto!...
</p>

<p>
<span class="smcap">Eudem.</span> Grazie, Arconte.... non esco dal tema.
Perchè forse è poi vero che io abbia detto
cose false e messa a capriccio la mia fantasia
nel posto delle leggi e del costume? Vero
forse che io insegni nuovi riti coniugali, libertà
e diritti di donna e di moglie, a donna
e a moglie negati?... Ma, o tristo che m'accusi,
perchè non accusi anche l'ombre del
vecchio Cràtino e del divino Aristofane, e di
Antìfane, e di Alessi, e di Filemone, e di
Menandro nostro dai dolcissimi amori, a cui
<span class="pagenum" id="Page_26">[26]</span>
le grazie conservino lunghi anni i geniali
estri e la vita? Provami che le mogli delle
lor commedie sbugiardino le mogli della mia:
o trascinali anch'essi a questa ringhiera, e
trascinavi Aristotile e Senofonte, che qui nel
suolo dell'Attica il nome di sposa resero augusto
e bello di più alti uffici, di cari diritti,
di nova dignità.<a class="tag" id="tag66" href="#note66">[66]</a> A voi intanto, o giudici,
basti la pazienza di udir la commedia, e raffrontarla
alle leggi, se alcuna d'esse violai. Tu
(<i>al cancelliere</i>) brevemente recita queste: voi
appresso giudicherete quella. (<i>Al custode della
clessidra</i>) Ferma l'acqua. (<i>Al cancelliere</i>) E
di' su.
</p>

<p>
<span class="smcap">Canc.</span> (<i>legge</i>). «La donna è dal padre o dal
fratel consanguineo o dall'avo paterno data
legittimamente in isposa a chi essi credono.
L'orfana erede è in balìa di chi n'ha il diritto
o n'ebbe podestà dal tutore».<a class="tag" id="tag67" href="#note67">[67]</a>
</p>

<p>
<span class="smcap">Eudem.</span> Ora la terza di Solone sull'orfane.
</p>

<p>
<span class="smcap">Cancel.</span> (<i>legge</i>). «L'orfana potrà reclamare che
il parente più vicino la sposi. Questi dovrà
condur l'orfana in moglie o collocarla, dandole
<span class="pagenum" id="Page_27">[27]</span>
cinquecento dramme di dote. Se nol fa,
l'Arconte potrà obbligarvelo sotto multa di
mille dramme, sacre a Giunone».<a class="tag" id="tag68" href="#note68">[68]</a>
</p>

<p>
<span class="smcap">Eudem.</span> Continua l'altra.
</p>

<p>
<span class="smcap">Cancel.</span> (<i>legge</i>). «Anche se la donna fosse già
maritata, e le muoia il padre e non le restin
fratelli, il prossimo parente la chiederà in
moglie, e il precedente matrimonio sarà
sciolto».<a class="tag" id="tag69" href="#note69">[69]</a>
</p>

<p>
<span class="smcap">Eudem.</span> Queste, o giudici, le leggi nuziali, conservatrici
delle stirpi. Passa a quelle dei divorzî.
</p>

<p>
<span class="smcap">Cancel.</span> (<i>legge</i>). «Il divorzio ha luogo o per
mutuo consenso de' coniugi, o promosso dal
marito o dalla moglie: se dal marito, è ripudio:
se dalla moglie, è abbandono.
</p>

<p>
«Se il divorzio accade per consenso mutuo
o volontà del marito, non esige intervento
del giudice. Se è chiesto dalla moglie per
incuria o maltrattamenti del marito, la moglie
presenta in persona la richiesta scritta all'Arconte».<a class="tag" id="tag70" href="#note70">[70]</a>
</p>

<p>
<span class="smcap">Eudem.</span> Basta così. Queste savie leggi, o Ateniesi,
<span class="pagenum" id="Page_28">[28]</span>
a noi ha dato Solone: voi direte se
ad esse scrupolosamente conforme il tema
della commedia e la condotta di Mènecle
non sia. Ben vero costui s'alza e vi dice: A
Mènecle, ne' panni suoi, per fargli onore,
miglior partito era scendere, volontaria ombra,
fra i morti. E tu che lo affermi, l'avresti fatto?
Tu che adduci la legge, perchè non l'adduci
intera?<a class="tag" id="tag71" href="#note71">[71]</a> Perchè sapevi che, nel caso di
Mènecle, il Senato di andar fra l'ombre anzi
il tempo non gli avrebbe data licenza. Leggila
tutta... Occhio all'acqua!...
</p>

<p>
<span class="smcap">Cancel.</span> «Chiunque a cui siasi fatta grave la
vita, lo annunzi al Senato, esponendone le
cagioni: privazione di figli, perdita di sostanze,
corpo mutilato, o morbo incurabile...
</p>

<p>
<span class="smcap">Eudem.</span> Senti?...
</p>

<p>
<span class="smcap">Cancel.</span> .... e impetrato dal Senato il permesso,
beva la cicuta e vada pure».<a class="tag" id="tag72" href="#note72">[72]</a>
</p>

<p>
<span class="smcap">Eudem.</span> Hai udito le cagioni che la legge enumera?
Mi dirai che l'avere a sessantacinque
anni una sposina di venti, sia compreso dalla
legge nella rubrica dei morbi incurabili?
</p>

<p>
<span class="pagenum" id="Page_29">[29]</span>
</p>

<p>
<span class="smcap">Beoto.</span> Certo.
</p>

<p>
<span class="smcap">Eudem.</span> Ammettiamolo. Chi ti dice che lo ammetteranno,
per proprio conto, i senatori? E
che a tutti poi accomodi di contar in piazza,
al Senato, malattie di forma così atroce? E
se il permesso è negato, perchè non parli
della pena ai trasgressori?... Dilla tu.
</p>

<p>
<span class="smcap">Cancel.</span> «Se uno si uccida da sè senza licenza,
la mano che questo fece, sia seppellita separata
dal corpo».<a class="tag" id="tag73" href="#note73">[73]</a>
</p>

<p>
<span class="smcap">Eudem.</span> E tu, difensor delle leggi, tu volevi da
me sulla scena l'esempio di un Arconte che
le leggi offendesse, o scendesse col moncherino
alla barca di Caronte, senza la mano
per pagar l'obolo e ritirare il resto? Ma tagliati
la tua che ha scritto più menzogne
sulle tabelle di quanti abbi capelli sulla testa!...
</p>

<p>
Che resta adunque delle accuse di questo
tristo? Una sola. Aver messo in iscena,
contro la legge, cittadini Ateniesi col loro
nome. Io non dirò che la legge, se tale fosse,
fu posta da Làmaco, uno dei Trenta tiranni,
quando la tirannide infuriava tra noi, e che le
<span class="pagenum" id="Page_30">[30]</span>
leggi dei Trenta sono a ritenersi abolite...<a class="tag" id="tag74" href="#note74">[74]</a>
Non dirò che l'attica Musa, nei tempi d'oro
della libertà nostra, ripudiò i freni come sacrileghi,
e Pericle istesso, provatosi a porne, vi
rinunziò.<a class="tag" id="tag75" href="#note75">[75]</a> Non dirò...
</p>

<p>
<span class="smcap">Tesmot.</span> Neh, accusato, quello che non dirai,
lascialo da parte.
</p>

<p>
<span class="smcap">Eudem.</span> Ebbene, dirò che la legge, se tale foss'anche,
costui non l'ha letta neppure. Dimmela
su.
</p>

<p>
<span class="smcap">Cancel.</span> (<i>legge</i>). «Làmaco disse e il Consiglio
dei Trenta e il Senato decretarono: non sia
lecito porre in commedia fatti contemporanei,
o cittadini reali e viventi col loro nome. Il
trasgressore qualunque cittadino possa citarlo
in giudizio, e scriva la pena».
</p>

<p>
<span class="smcap">Eudem.</span> Dunque la legge parla di fatti contemporanei:
ora invece la commedia risale ai dì
della 100<sup>ma</sup> Olimpiade, quando Atene raccolse
i fuorusciti di Tebe, e Pelopida ed
Epaminonda prepararono la riscossa. La legge
parla di cittadini viventi: ora ecco ben sessant'anni
che il buon Mènecle riposa nel sepolcro
<span class="pagenum" id="Page_31">[31]</span>
degli avi; ecco dieci anni che Aglae
lo raggiunse, veneranda vecchierella, benedetta
dai figli dei figli suoi. E se la legge
dà al cittadin nominato facoltà di trarre in
giudizio chi lo nomina, io sbaglierò, ma
parmi, o giudici, che per far questo egli debba
prima di tutto esser vivo... ti pare, o Arconte?...
</p>

<p>
<span class="smcap">Tesmot.</span> Sì... mi pare...
</p>

<p>
<span class="smcap">Eudem.</span> Perchè ai morti non è data facoltà di
querela, e all'infuori di Orfeo, di Teseo e
di Ercole non so chi altri fin qui sia tornato
dalle porte dell'Erebo. Così Mènecle potesse
tornarne!... egli, pel primo, pregherebbe, o
giudici, a me propizio il vostro voto! (<i>prende
in mano un ramuscello<a class="tag" id="tag76" href="#note76">[76]</a> e lo stende verso i
giudici</i>) Egli ve ne pregherebbe, o voi giovani,
per la memoria dell'atto suo generoso, a cui
resero giustizia qui in quest'aula istessa, innanzi
a questa effigie istessa di Lico eroe, i
padri vostri, quando ad essi la parola eloquente
di Iseo la raccontò. Egli ve ne pregherebbe,
o vegliardi, non per lo squallore che
<span class="pagenum" id="Page_32">[32]</span>
costui vi minaccia, dei talami solitari, ma per
i giorni sereni e consolati di affetti cari, che
a lui furono compenso e letizia della tardissima
età. Ben vero, egli non morse, il vecchio
Mènecle, alla mela cotogna che la legge invita
gli sposi a mangiar insieme, la notte
delle nozze:<a class="tag" id="tag77" href="#note77">[77]</a> ben vero, per lui i bianchissimi
graziosi dentini di giovinetta non
furono costretti a cercar nella scorza del
frutto sacro alla gamèlia Giunone, i solchi
di denti gialli e tarlati...
</p>

<p>
1º <span class="smcap">El.</span> al 2º. Come i tuoi...
</p>

<p>
2º <span class="smcap">El.</span> Eh già... de' tuoi no certo... non ne hai più...
</p>

<p>
<span class="smcap">Eudem.</span> Ma egli ebbe il conforto, raro concesso
a mortali, nell'ora suprema, di leggere in
isplendide pupille il dolore di lagrime vere...
Ah no, o giudici, non voi irriderete alla preghiera
che di sotterra il buon vecchio vi
manda per me: non voi raccoglierete la iniqua
accusa di questo furfante...
</p>

<p>
<span class="smcap">Beoto</span> (<i>al Tesmoteta</i>). Arconte!...
</p>

<p>
<span class="smcap">Tesmot.</span> (<i>a Beoto</i>). Furfante... è un termine di
giurisprudenza...
</p>

<p>
<span class="pagenum" id="Page_33">[33]</span>
</p>

<p>
<span class="smcap">Eudem.</span> (<i>insistendo</i>) ... di questo furfante, leggi invocando
dai tiranni bandite, o la mia Musa incolpando
di corrompere il costume. Ah non
cambiano i carmi il midollo nelle ossa umane!
Da ottanta e più anni dorme la vecchia commedia
politica, tace e dorme la satira sfrenata,
lussuriosa di Aristofane, e non perciò del suo
silenzio la città e i costumi s'avvantaggiarono;
oggi sovr'essi il mio collega Filìppide mena
di nuovo la sferza,<a class="tag" id="tag78" href="#note78">[78]</a> e non perciò delle sue
sferzate città e costumi miglioreranno. Poveri
costumi, se non bastarono a salvarvi nè la
parola di Demostene, nè il sangue dei morti
a Cheronea!... Voi tutti le avete vedute le
patrie fortune cadute in basso coll'andarsene
delle patrie virtù; le avete vedute le apostasie
dei caratteri, e le fedi instabili voltarsi al voltarsi
dei venti, e i tribuni mutati in cortigiani;
e le 360 statue inalzate a Demetrio Falerèo,
rovesciate all'indomani per ergere gli altari al
Poliorcète; e le supine adulazioni di Stratocle,
le bassezze buffonesche di Dromòclide,<a class="tag" id="tag79" href="#note79">[79]</a>
e la caccia febbrile agli uffici, alle ricchezze,
<span class="pagenum" id="Page_34">[34]</span>
ai vili onori: e la viltà fatta abitudine, la
menzogna eretta in legge, la ciarlataneria
surta a costume: <i>queste son le cose</i>, dirò anch'io
col poeta, <i>queste son le cose, e non già le
commedie, che mandano il popolo in rovina!</i><a class="tag" id="tag80" href="#note80">[80]</a>
Condannatelo il poeta, se offende le leggi
della eterna bellezza!... ma voi... voi pensateci
per vostro conto a quelle eterne della
virtù!...
</p>

<div class="blockquote">
<p>
(Durante l'ultima parte dell'arringa, il Tesmoteta e
i giudici danno segni visibili di stanchezza sonnolenta.
Il Tesmoteta abbassa più volte la testa sul petto, rialzandola
tratto tratto come chi combatte contro il sonno.
Quando Eudemonippo ha finito e si leva la corona, il
Tesmoteta rialza, scotendosi, vivamente il capo).
</p>
</div>

<p>
<span class="smcap">Tesmot.</span> Finito?... (<i>vede Eudemonippo che si leva
la corona</i>). Ah... Passerem dunque, prima dei
voti, alla recita della commedia in atti... Or
quindi, o giudici, l'arringa che udiste...
</p>

<p>
<span class="smcap">Cancell.</span> (<i>udendo un certo rumore si è mosso dal
suo stallo e si è appressato ai giudici per vedere
che cos'è... poi fa segno maliziosamente all'arconte
additandoli, e continuando la frase di lui</i>)
<span class="pagenum" id="Page_35">[35]</span>
... li ha già persuasi... (<i>addita i giudici</i>) Dormono.
</p>

<p>
<span class="smcap">Tesmot.</span> Dormono? (<i>vivamente all'accusato</i>). Recita,
ch'è il momento buono!...
</p>

<p class="pad2 center large">
(CADE RAPIDAMENTE LA TELA).
</p>

<div class="chapter">
<p>
<span class="pagenum" id="Page_39">[39]</span>
</p>

<h3 id="note-prologo">NOTE</h3>
</div>

<div class="footnote" id="note1">
<p><span class="label"><a href="#tag1">1</a>.&nbsp;&nbsp;</span>Per quanto riguarda i tribunali d'Atene, gli ordinamenti
e riti giudiziari, forme del processo, ecc., ecc., rimandasi
alle fonti precipue e alle sparse notizie in <span class="smcap">Demostene,
Eschine, Isocrate, Lisia, Iseo, Licurgo</span> e tutti gli
altri oratori attici; e in <span class="smcap">Aristofane</span> e negli <span class="smcap">Scolii</span> <i>ad
Aristof.</i>, in ispecie alle <i>Vespe</i>, alle <i>Aringatrici</i>, alle <i>Tesmoforìe</i>,
al <i>Pluto</i>. Confr. <span class="smcap">Schömann</span>, <i>Antich. greche</i>; <i>Antiquitates
jur. publ.</i>; <i>De Areopago et Ephetis</i>; <i>De sortitione
judicum</i>; <i>De Dicasteriis</i>; <span class="smcap">Meier</span> e <span class="smcap">Schömann</span>, <i>Der
Attische Prozess</i>; <span class="smcap">Perrot</span>, <i>Droit public d'Athènes</i>; <span class="smcap">Matthiae</span>,
<i>De judic. athen.</i>; <span class="smcap">Hudtwalker</span>, <i>De arbitr.</i>; <span class="smcap">Meursius</span>,
<i>Themis attica</i>; <span class="smcap">Petit</span>, <i>Legg. att.</i>, ecc., ecc.</p>
</div>

<div class="footnote" id="note2">
<p><span class="label"><a href="#tag2">2</a>.&nbsp;&nbsp;</span>All'infuori dell'Areopago e degli altri quattro tribunali
speciali dei magistrati detti <i>Efeti</i> (<i>Pritaneo</i>, <i>Delfinio</i>,
<i>Palladio</i> e <i>Freatte</i>) giudicanti delle cause di omicidi volontari
e involontari in genere (δίκαι φονικαί) giudicavano
di tutte l'altre cause civili e penali i giudici popolari o
cittadini giurati, 6000 di numero (<i>dicasti</i> od <i>eliasti</i>), scelti
a sorte ogni anno fra tutti i cittadini non minori dei trenta
anni, e integri di fama e di diritti politici e civili (ἐπίτιμοι).
Cinque mila erano giudici effettivi; mille supplenti. Distribuivansi
i 6000 in 10 tribunali, ossia sezioni o decurie
(δικαστήρια), quant'era appunto il numero delle tribù
(<span class="smcap">Scol.</span> in <span class="smcap">Aristof.</span>, <i>Pluto</i>); e <i>dicastero</i> diceasi non pur
la sezione, ma anche il luogo o tribunale a ciascuna assegnato
per tenervi i giudizi. Designavansi le 10 sezioni per
una lettera dell'alfabeto, dall'Α alla Κ, che veniva scritta
in rosso sulla porta del tribunale rispettivo: indi, <i>giudicare
nella lettera tale</i> (εν τινι γράμματι δικάζειν) equivaleva
essere assegnato a questo o quel tribunale (cfr. <span class="smcap">Aristof.</span>,
<i>Plut.</i>, V. 277). Così ogni anno, insieme alla estrazione dei
giudici cittadini (fatta dai Tesmoteti, per tribù) estraevasi
a sorte anche la lettera indicante il dicastero a cui ciascun
d'essi era assegnato. Compiuta la sortizione, a ciascun
giudice veniva data una tabella di bronzo (πινάκιον) con
su scrittovi il suo nome e la lettera del dicastero assegnatogli,
e impressovi il <i>gorgònio</i>, stemma della città. Questa
tabella era il distintivo della sua carica di quell'anno, e il
cittadino giurato la recava seco ogni giorno di giudizi,
alle estrazioni mattutine dei dicasteri di quel dì. Perocchè
non sempre, e ben rado, tutti e 10 i tribunali simultaneamente
sedevano; ma nei giorni che v'erano cause a trattare,
tutti i giudici cittadini convenivan la mattina nell'agora,
dove l'arconte estraeva dall'urna a sorte tante lettere o
sezioni a seconda del numero de' processi di quella giornata,
e a sorte assegnava in quali tribunali le sezioni estratte
dovessero raccogliersi a giudicare. Poi, siccome ciascun
tribunale distinguevasi da un colore suo proprio, così ai
giudici delle sezioni estratte per quel dì veniva consegnato
un bastone di forma speciale (βακτηρία, σκίπων) terminante
in una specie di globulo (βάλανον); bastone dell'uguale
colore del dicastero assegnato, e colla lettera del medesimo
pure scrittavi sopra (<span class="smcap">Aristof.</span>, <i>Vesp.</i>, v. 727; <span class="smcap">Scol.</span>,
V. 1105; <span class="smcap">Scol.</span>, <i>Pluto</i>, 277). Oltre questo bastone che serviva
ai giudici per sapere a quale dicastero recarsi e per
farvisi riconoscere alla porta, il Tesmoteta, presidente del
tribunale, consegnava a ciascuno d'essi una <i>téssera</i> (σύμβολον),
che l'egregio Mariotti a torto confonde col πινάκιον
dinanzi accennato. Quello era il distintivo della carica
annua, e ognuno dei 6000 eliasti l'aveva con sè (quel che
sarebbe pei deputati nostri la medaglia); il σύμβολον invece
era un <i>gettone di presenza</i> che al giudice veniva dato per
andare a ricevere la mercede del giudizio.
</p>

<p>
Quanto al numero dei giudici popolari sedenti in ogni
causa, i giudici effettivi essendo 5000, risultava il numero
ordinario per ciascun tribunale di 500 giudici. Se però di
cause gravi trattavasi, adunavansi anche due, tre o più
sezioni in un tribunale solo: e s'aveano così tribunali sedenti
di 1000 o 2000 giudici, o magari composto di tutte
e dieci le sezioni riunite. Viceversa, per le cause minori,
talvolta neppure raccoglievasi una sezione intera. Due o
tre centinaia anche bastavano: solo curando dispari il numero per evitare nei voti la parità. E innanzi alle porte
del tribunale destinato s'estraeva di giudici o supplenti
quanti per quella tal causa bisognavano (<span class="smcap">Isocr.</span>, <i>Areopag.</i>,
c. 20). Cfr. <span class="smcap">Schömann</span>, <span class="smcap">Meier</span>, ecc.</p>
</div>

<p>
<span class="pagenum" id="Page_42">[42]</span>
</p>

<div class="footnote" id="note3">
<p><span class="label"><a href="#tag3">3</a>.&nbsp;&nbsp;</span>Distinguevansi, come sopra fu detto, ciascuno da
un proprio colore, i tribunali ove recavasi volta per volta
l'una o l'altra delle 10 sezioni o <i>lettere</i> a giudicare (<span class="smcap">Scol.</span> in
<span class="smcap">Aristof.</span>, <i>Vespe</i>; <span class="smcap">Polluce</span>, <span class="smcap lowercase">VIII</span>). E pare il lor numero fosse
anche più dei 10 (senza contar l'Areopago e i 4 altri degli
<i>Efeti</i>); la maggior parte situati intorno a l'Agora o Foro.
Due di essi dal colore prendevano anche il nome, come
appunto il <i>Verde</i> (Βατραχιοῦν) e il <i>Rosso</i> (Φοινικιοῦν),
nominati in Pausania, <span class="smcap lowercase">I</span>, 28. Oltre questi, ricordansi il <i>Trigono</i>
o <i>Triangolare</i>, il <i>Metioco</i> o <i>Callio</i>, il <i>Nuovo</i>, il
<i>Maggiore</i>, il <i>Medio</i> e il <i>Liceo</i>, presso al tempio di Lico.
Anche l'<i>Odeone</i> serviva a giudizi popolari (<span class="smcap">Aristof.</span>,
<i>Vespe</i>). Ma il più noto di questi tribunali era l'<i>Eliea</i>, che
era un luogo spazioso a cielo aperto, come indica il nome:
probabilmente lo si sceglieva a preferenza quand'era il
caso di raccogliere più sezioni insieme per i giudizi più
gravi; ond'è che il nome di <i>eliasti</i>, particolare ai giudici
che andavano a sedervi, passò nell'uso come sinonimo di
<i>dicasti</i>, ad indicare complessivamente tutti i giudici cittadini,
anche degli altri dicasteri.
</p>

<p>
Il <i>Batrachio</i> qui nominato fu da taluno per errore confuso
col <i>Parabisto</i>, ch'era un altro tribunale ove sedevano
gli <i>Undici</i>, magistrato esecutore delle sentenze di morte,
e sovrastante al giudizio dei furti.</p>
</div>

<p>
<span class="pagenum" id="Page_43">[43]</span>
</p>

<div class="footnote" id="note4">
<p><span class="label"><a href="#tag4">4</a>.&nbsp;&nbsp;</span>Cfr. <span class="smcap">Aristof.</span>, <i>Vespe</i>, v. 90. <span class="smcap">Polluce</span>, <span class="smcap lowercase">VIII</span>, 133.</p>
</div>

<div class="footnote" id="note5">
<p><span class="label"><a href="#tag5">5</a>.&nbsp;&nbsp;</span>Cfr. <span class="smcap">Aristof.</span>, <i>Vespe</i>, v. 775, 830. «Vuoi tu citare
senza che vi siano gli steccati, che primi a noi sogliono
apparire tra le cose sacre del giudizio?» <i>ibid.</i></p>
</div>

<div class="footnote" id="note6">
<p><span class="label"><a href="#tag6">6</a>.&nbsp;&nbsp;</span>A un picchetto di questi arcieri, per lo più traci o
sciti, era affidato, durante l'udienza, l'ordine nella sala, e
il mantener la quiete fra il publico numeroso dei curiosi.
<span class="smcap">Polluce</span>, <span class="smcap lowercase">VIII</span>, 131. <span class="smcap">Meier</span>, <i>Att. Pr.</i></p>
</div>

<div class="footnote" id="note7">
<p><span class="label"><a href="#tag7">7</a>.&nbsp;&nbsp;</span>Lico, figlio di Pandione, antico re d'Atene, pare
venisse onorato di culto particolarmente come patrono dei
giudizî. Sorgeva il suo simulacro all'ingresso della maggior
parte dei tribunali e precisamente nel luogo dove i
giudici uscendo riscotevano i tre oboli. Cfr. in <span class="smcap">Aristof.</span>,
<i>Vespe</i>, l'apostrofe dell'eliasta Filocleone: «O Lico signore,
eroe a me vicino, tu al pari di me sempre t'allegri per
le lagrime degli accusati e solo degli eroi volesti aver
sede appo chi piange», v. 389 seg. Cfr. v. 819. Presso
alla statua di Lico radunavansi anche, innanzi al giudizio,
gli eliasti che si lasciavan corrompere e che vendevano il
voto alle parti, per contrattare colle medesime il prezzo.</p>
</div>

<div class="footnote" id="note8">
<p><span class="label"><a href="#tag8">8</a>.&nbsp;&nbsp;</span>«Conviene che ognuno di voi, giudici, si faccia
vicino alla ringhiera (ἄχρι τοῦ βήματος) per dare un voto
santo e giusto...» <span class="smcap">Demost.</span>, <i>Falsa legaz.</i>, 441.</p>
</div>

<div class="footnote" id="note9">
<p><span class="label"><a href="#tag9">9</a>.&nbsp;&nbsp;</span><span class="smcap">Polluce</span>, <span class="smcap lowercase">VIII</span>, 113. <span class="smcap">Esichio</span>, <span class="smcap">Suida</span>. Cfr. <span class="smcap">Meier</span>, <i>Att.
Pr.</i>, 716.</p>
</div>

<div class="footnote" id="note10">
<p><span class="label"><a href="#tag10">10</a>.&nbsp;&nbsp;</span>Premettevasi alla udienza (che cominciava la mattina
per tempo, ogni processo dovendo finirsi nel dì) una
purificazione religiosa e una preghiera recitata dall'araldo.
<span class="smcap">Aristof.</span>, <i>Vespe</i>. «Ora alcuno porti subito il fuoco e rami
di mirto ed incenso, per porgere innanzi tutto le preghiere
agli dei» v. 860 seg.</p>
</div>

<div class="footnote" id="note11">
<p><span class="label"><a href="#tag11">11</a>.&nbsp;&nbsp;</span>Cfr. <span class="smcap">Aristof.</span>, <i>Vespe</i>, 811 seg., v. 906.</p>
</div>

<div class="footnote" id="note12">
<p><span class="label"><a href="#tag12">12</a>.&nbsp;&nbsp;</span><span class="smcap">Aristof.</span>, <i>Lisistr.</i>, v. 798.</p>
</div>

<div class="footnote" id="note13">
<p><span class="label"><a href="#tag13">13</a>.&nbsp;&nbsp;</span>Per i criteri da me seguiti nel compilare il testo di
questa formula, cfr. <span class="smcap">Aristof.</span>, <i>Tesmof.</i>, v. 331-371; <i>Vespe</i>,
v. 863 segg. <span class="smcap">Demost.</span>, <i>C. Aristocr.</i>, 652-653; <i>C. Timocr.</i>,
746-747; <i>Corona</i>, 319, 28. <span class="smcap">Andocide</span>, <i>Misteri</i>, 13, 23.</p>
</div>

<p>
<span class="pagenum" id="Page_44">[44]</span>
</p>

<div class="footnote" id="note14">
<p><span class="label"><a href="#tag14">14</a>.&nbsp;&nbsp;</span>V. la formula del giuramento annuo degli eliasti,
in <span class="smcap">Demost.</span>, <i>C. Timocr.</i>, 746: «Darò il voto conforme
alle leggi e ai decreti del popolo ateniese e del Senato dei
Cinquecento. Nè voterò per la tirannide nè per l'oligarchia.
Nè se alcuno opprimerà la libertà del popolo o parlerà o
voterà contro di essa, io lo consentirò, come non consentirò
la remissione dei debiti privati nè la spartizione delle
terre o delle case. Non richiamerò i fuorusciti o i condannati
a morte; nè scaccierò i cittadini residenti in città,
contro le disposizioni delle leggi, del popolo e del Senato.
Non lo farò, nè consentirò lo faccia altri. Non nominerò
a magistrato chi non abbia dato conto di altri uffici esercitati...
Nè due volte nominerò pel medesimo magistrato
il medesimo cittadino, nè consentirò ch'egli eserciti due
ufficj nello stesso anno. Non accetterò doni per il giudizio
nè permetterò che altri, me consapevole, ne accetti, nè
consentirò artificj o frodi. Non ho meno di trent'anni di
età. Ascolterò l'accusatore e il difensore con animo eguale
e sentenzierò sulla questione. — Sarà giurato in nome di
Giove, Nettuno e Cerere e imprecato la ruina a sè e alla
casa sua in caso che siano violate le cose dette. Per contro
a chi le osserverà, molte prosperità verranno». Quanta
sapienza civile di popolo libero in poche linee! Questo
giuramento era prestato al cominciar d'ogni anno, in luogo
spazioso detto Ardetto, in riva all'Ilisso, dai cittadini che
vi si radunavano per l'estrazione a sorte dei 6000 giudici
dell'anno. Cfr. <span class="smcap">Schöm.</span>, <i>Sort. jud.</i></p>
</div>

<p>
<span class="pagenum" id="Page_45">[45]</span>
</p>

<div class="footnote" id="note15">
<p><span class="label"><a href="#tag15">15</a>.&nbsp;&nbsp;</span>ἐπαρᾶσθαι ἐξώλειαν ἑαυτᾧ και οἰκήᾳ τῇ ἑαυτου,
<span class="smcap">Demost.</span>, <i>C. Timocr.</i>, 746. ἐπιορκοῦντι δ’ἐξώλη αὐτὸν ειναι καὶ γένος.
<span class="smcap">Andoc.</span>, <i>Mist.</i>, κακῶς ἀπολέσθαι τοῦτον αὐτὸν κᾠκίαν,
<span class="smcap">Aristof.</span>, <i>Tesmof.</i>, v. 349.</p>
</div>

<div class="footnote" id="note16">
<p><span class="label"><a href="#tag16">16</a>.&nbsp;&nbsp;</span>Cfr. <span class="smcap">Aristof.</span>, <i>Vespe</i>, v. 891. Cominciato il giudizio,
(la mattina per tempo), i giudici arrivati in ritardo restavano
esclusi, e così perdevan la paga. Cfr. <i>Vespe</i>, v. 775:
«E se anche t'alzerai da letto a mezzogiorno, nessun Tesmoteta
ti <i>farà più chiudere fuori dei cancelli</i>».</p>
</div>

<div class="footnote" id="note17">
<p><span class="label"><a href="#tag17">17</a>.&nbsp;&nbsp;</span>Così era detta per celia la paga dei tre oboli, che i
giudici pigliavano. κωλακρέτου γάλα πίνειν, <span class="smcap">Aristof.</span>,
<i>Vespe</i>, V. 724.</p>
</div>

<div class="footnote" id="note18">
<p><span class="label"><a href="#tag18">18</a>.&nbsp;&nbsp;</span>Sulle formule di accuse, cfr. gli esempi varî in <span class="smcap">Demostene</span>
e negli altri oratori: e l'accusa contro Socrate in
<span class="smcap">Platone</span>, <i>Apologia</i>, e quella contro Alcibiade, <span class="smcap">Plut.</span>, <i>Alcib.</i>
Cfr. <span class="smcap">Aristof.</span>, <i>Vespe</i>, 894.</p>
</div>

<div class="footnote" id="note19">
<p><span class="label"><a href="#tag19">19</a>.&nbsp;&nbsp;</span><i>Munichione</i>, il 10º mese attico (dal 15 aprile al 15
maggio). Sul lunario ateniese, cfr. note all'<i>Alcibiade</i>.</p>
</div>

<div class="footnote" id="note20">
<p><span class="label"><a href="#tag20">20</a>.&nbsp;&nbsp;</span>Cfr. <span class="smcap">Eschine</span>, <i>C. Ctesif.</i> <span class="smcap">Demost.</span>, <i>Corona</i>.</p>
</div>

<div class="footnote" id="note21">
<p><span class="label"><a href="#tag21">21</a>.&nbsp;&nbsp;</span>La pena ora era lasciata dalla legge al giudizio dell'Eliea (cfr. <span class="smcap">Demost.</span> <i>C. Mid.</i> <span class="smcap">Plat.</span> <i>Apol. Soc.</i>), ora iscritta
nella legge stessa che contemplava il reato e nel testo dell'accusa
proposta. Cfr. <span class="smcap">Demost.</span>, <i>C. Timarc.</i> <span class="smcap">Aristof.</span>, <i>Vespe</i>,
897.</p>
</div>

<p>
<span class="pagenum" id="Page_46">[46]</span>
</p>

<div class="footnote" id="note22">
<p><span class="label"><a href="#tag22">22</a>.&nbsp;&nbsp;</span>ἔως δέ τοῦ ἀποτῖσαι εὶρχθήτω. <span class="smcap">Demost.</span> <i>C. Timarc.</i>,
3, 17.</p>
</div>

<div class="footnote" id="note23">
<p><span class="label"><a href="#tag23">23</a>.&nbsp;&nbsp;</span>Si affiggevano in publico, tempo innanzi il dibattimento
perchè ognuno interessato potesse prenderne notizia:
«affinchè ognuno leggesse sotto le statue degli eroi: Eutemone
Lusiese diè querela di posto abbandonato a Demostene
Peaniese». <span class="smcap">Demost.</span>, <i>C. Midia</i>. Quest'affissione era
prescritta anche per le leggi che i cittadini proponevano,
avanti sottoporle al Senato e all'assemblea: «Se bisogneran
nuove leggi, i Tesmoteti le scrivano nelle tavole e le espongano
innanzi alle statue degli eroi, all'esamina di ognuno».
<span class="smcap">Andoc.</span>, <i>Misteri</i>.</p>
</div>

<div class="footnote" id="note24">
<p><span class="label"><a href="#tag24">24</a>.&nbsp;&nbsp;</span>Questo giuramento (ἀντομωσία) era dato dalle due
parti innanzi al Tesmoteta nell'istruttoria del processo precorrente
il dibattimento, l'accusatore giurando della verità
dell'accusa, l'accusato della propria innocenza. Cfr. <span class="smcap">Plat.</span>,
<i>Apol.</i> <span class="smcap">Meier</span>, <i>Att. Pr.</i>, 624.</p>
</div>

<div class="footnote" id="note25">
<p><span class="label"><a href="#tag25">25</a>.&nbsp;&nbsp;</span>αίγα, κάθιξε. σὺ δ’ἀναβὰς κατηγόρει. <span class="smcap">Aristof.</span>, <i>Vespe</i>,
905. Era prescritto per legge che ciascuna delle due
parti perorasse da sè la propria causa (<span class="smcap">Quint.</span>, <i>Inst.</i>, II):
gl'incapaci a difendersi da sè, si faceano scrivere da altri
o da parenti o da avvocati di grido che ne facean professione
(<i>logògrafi</i>) le arringhe che poi per proprio conto
recitavano. Cfr. <i>Vite X Or.</i> <span class="smcap">Demost.</span>, <i>C. Leocar.</i> Tutt'al più,
a volte concedevasi che la parte limitasse il suo discorso
a un semplice esordio, dopo il quale cedeva la parola a un
amico od orator di mestiere che parlasse per lui (<i>sinègoro</i>).
Così nella orazion contro Neera Teomnesto accusatore,
dopo un breve proemio, cede la parola al proprio parente
Apollodoro. Gli oratori parlavano dalla ringhiera, in piedi
e postasi in capo la corona; quando non era il loro turno
di parola, sedevano; e finito di parlare, deponevano la corona.
<span class="smcap">Aristof.</span>, <i>Eccles.</i>, v. 163. Cfr. <span class="smcap">Meier</span>, <i>Att. Pr.</i>, 707.</p>
</div>

<p>
<span class="pagenum" id="Page_47">[47]</span>
</p>

<div class="footnote" id="note26">
<p><span class="label"><a href="#tag26">26</a>.&nbsp;&nbsp;</span>«Prima di parlare mettiti in capo questa corona.
Fate silenzio, state attenti. Ecco, <i>già si spurga il naso,
come usano gli oratori</i>, (χρέμπτεται γὰρ ἤδη, ὃπερ ποιοῦσ’. οἱ ῥήτορες)
È probabile che farà un lungo discorso».
<span class="smcap">Aristof.</span>, <i>Tesmof.</i>, 381, 382. <i>Ecclesiaz.</i>, v. 131.</p>
</div>

<div class="footnote" id="note27">
<p><span class="label"><a href="#tag27">27</a>.&nbsp;&nbsp;</span>Cfr. <span class="smcap">Barthel.</span>, <i>Anac.</i>, cap. 18. A dar meglio idea
dell'attenzione dei giudici nel corso del dibattimento, <span class="smcap">Aristofane</span>
ti mette in iscena per ischerzo anche il vecchio
eliasta che durante le arringhe delle parti sta mangiando
la minestra (<i>Vespe</i>, v. 906).</p>
</div>

<div class="footnote" id="note28">
<p><span class="label"><a href="#tag28">28</a>.&nbsp;&nbsp;</span>Σίγα, σιώπα, πρόσεχε τὸν νοῦν. <span class="smcap">Aristof.</span>, <i>Tesmof.</i>,
381.</p>
</div>

<div class="footnote" id="note29">
<p><span class="label"><a href="#tag29">29</a>.&nbsp;&nbsp;</span>Colla clessidra (che noi chiameremmo orologio ad
acqua, benchè non fosse precisamente la stessa cosa, cfr.
<span class="smcap">Meier</span>, <i>Att. Pr.</i>, 715) misuravasi, com'è noto, il tempo concesso
alle arringhe delle parti nei processi d'importanza.
Nei processi inconcludenti e in alcuni di data specie, come
la querela di maltrattamento, non s'usava clessidra (cfr.
<i>Harpocr.</i>) e la misura del tempo lasciavasi probabilmente
al discreto giudizio del presidente. Questi eran detti <i>processi
senz'acqua</i>. Secondo la maggiore o minor gravità
della causa variava la quantità e misura dell'acqua accordata;
tante anfore per la tal causa, tante anfore per la
tal'altra. Così per es. nella querela di <i>falsa ambasceria</i>
(παραπρεσβείας γ.) eran concesse a ciascuna parte undici
anfore (<span class="smcap">Eschin.</span>, <i>Falsa amb.</i>); nelle cause di eredità concedeasi
a ogni parte un anforeo, e nelle repliche la metà,
ossia tre coe (<span class="smcap">Demost.</span>, <i>C. Macart.</i>) L'acqua veniva fatta
misurar dall'arconte all'udienza, come vedi nell'orazione
contro Macartato. Nella misura dell'acqua non era compreso
il tempo impiegato alla lettura degli atti, leggi,
decreti o testimonianze: perciò l'oratore, quando stava per
far dare lettura di documenti, o chiamar testi, ordinava
al custode della clessidra di fermar l'acqua. (πίλαβε τὸ ὕδωρ,
cfr. <span class="smcap">Demost.</span>, <i>C. Stef.</i>, 1103; <i>C. Eubul.</i>, 1305, ecc.
<span class="smcap">Iseo</span>, <i>Ered. Menec.</i>, 221, ecc.)</p>
</div>

<p>
<span class="pagenum" id="Page_48">[48]</span>
</p>

<div class="footnote" id="note30">
<p><span class="label"><a href="#tag30">30</a>.&nbsp;&nbsp;</span>«Procura di arringare in bel modo, appoggiandoti
con decoro sul bastone». <span class="smcap">Aristof.</span>, <i>Ecclesiaz.</i>, v. 150.</p>
</div>

<div class="footnote" id="note31">
<p><span class="label"><a href="#tag31">31</a>.&nbsp;&nbsp;</span>«Se alcuno vuol contraddirmi, venga qua, gli cedo
l'acqua». <span class="smcap">Demost.</span>, <i>Falsa legaz.</i> «Quelli che mi affermano
menzognero, vengano qua, si servano dell'acqua mia (<i>parlino
nella mia acqua</i>, ἐπὶ τοῦ ἐμοῦ ὕδατος) per isbugiardarmi
testimoniando». <span class="smcap">Demost.</span>, <i>C. Eubul.</i> «Indichi Eschine
le sue proposte in pro della patria; se ci sono, le palesi e
io gli cedo l'acqua». <span class="smcap">Demost.</span>, <i>Corona</i>. Cfr. <span class="smcap">Andoc.</span>, <i>Mist.</i>
</p>

<p>
Per esempio opposto, in altre arringhe demosteniche
l'oratore lamentasi spesso che a dir tutto non gli basti
l'acqua. «A voler isbugiardare i testimoni l'acqua non mi
basterebbe». <span class="smcap">Demost.</span> <i>C. Stef.</i>; I. <i>C. Neera</i>; <i>C. Macart.</i>,
ecc.</p>
</div>

<p>
<span class="pagenum" id="Page_49">[49]</span>
</p>

<div class="footnote" id="note32">
<p><span class="label"><a href="#tag32">32</a>.&nbsp;&nbsp;</span>L'ipocrisia di questi esordî era in voga tra gli oratori,
allora come oggi: tanto più frequente e necessaria
in città dove l'accusa publica, fatta diritto di ciascun cittadino,
allettava gl'ignobili sicofanti a servirsene a lucri
e a vendette personali. «Non per desio di litigi, in nome
degli dei, introdussi o giudici questa causa contro Beoto».
<span class="smcap">Demost.</span>, <i>C. Beot.</i> «Nessuno di voi, Ateniesi, si avvisi che
per privata inimicizia io venga qua accusator di Aristocrate».
<span class="smcap">Demost.</span>, <i>C. Aristocr.</i> «Non per ruggine nè voglia
di litigar con Leocrate ho dato questa accusa contro
lui, ma perchè reputavo vergogna lasciar libero nella
piazza un tanto vitupero della patria». <span class="smcap">Licurgo</span>, <i>C. Leocr.</i>
Cfr. <span class="smcap">Lisia</span>, <i>C. Filone</i>, ecc.</p>
</div>

<div class="footnote" id="note33">
<p><span class="label"><a href="#tag33">33</a>.&nbsp;&nbsp;</span>L'accusatore che ritirava una publica accusa da
lui promossa, o che non otteneva nei processi il quinto dei
suffragi pagava nelle cause civili un obolo per ogni dramma,
ossia la multa del sesto della somma in litigio; nelle cause
penali, come questa, era multato in 1000 dramme, più la
perdita del diritto di accusare e di star in giudizio. (<span class="smcap">Demost.</span>,
<i>C. Teocrine</i>; <i>Corona</i>). Nelle cause religiose era aggiunta
anche l'infamia.</p>
</div>

<div class="footnote" id="note34">
<p><span class="label"><a href="#tag34">34</a>.&nbsp;&nbsp;</span>Cfr. <span class="smcap">Plat.</span>, <i>Apol. di Socr.</i></p>
</div>

<div class="footnote" id="note35">
<p><span class="label"><a href="#tag35">35</a>.&nbsp;&nbsp;</span>Su queste invocazioni, cfr. <span class="smcap">Licurg.</span>, <i>C. Leocr.</i>;
<span class="smcap">Demost.</span>, <i>Corona</i>; <span class="smcap">Aristof.</span>, <i>Ecclesiaz.</i>, v. 171.</p>
</div>

<div class="footnote" id="note36">
<p><span class="label"><a href="#tag36">36</a>.&nbsp;&nbsp;</span>Il tempio di Cibele (<i>Metròo</i>), nell'agora presso il
Senato, era anche l'archivio ove custodivansi le leggi scolpite
in pietra e i decreti del popolo. «Ditemi, o cittadini,
se un uomo entrato nel tempio della gran madre vi raschiasse
una sola legge, non lo uccidereste voi?» <span class="smcap">Licurgo</span>,
<i>C. Leocr.</i> «La sua rinunzia si conserva fra le scritture
pubbliche nel Metroo, dove sono affidate alla custodia di
un cittadino. Ivi sta scritto il decreto col nome suo».
<span class="smcap">Demost.</span>, <i>Falsa legaz.</i>, 381.</p>
</div>

<p>
<span class="pagenum" id="Page_50">[50]</span>
</p>

<div class="footnote" id="note37">
<p><span class="label"><a href="#tag37">37</a>.&nbsp;&nbsp;</span>«<i>Bdelic.</i> Ed io noterò semplicemente per memoria
quanto egli dirà». <span class="smcap">Aristof.</span>, <i>Vespe</i>, 540, 559. Così i giudici
come gli oratori eran forniti dell'occorrente per prender
note. Cfr. <i>Vespe</i>, 529: «tosto qui alcuno mi porti il
mio cofanetto» (κθστη, ch'era la cartella con l'occorrente
per iscrivere, tavolette e stili, σανίδας καὶ γραφάς, <i>Vespe</i>,
848).</p>
</div>

<div class="footnote" id="note38">
<p><span class="label"><a href="#tag38">38</a>.&nbsp;&nbsp;</span>τριταγωνιστής, <i>istrione da terze parti</i>, una delle
garbatezze più frequenti che gli avvocati tra loro si regalavano,
dacchè era venuto di moda, col moltiplicarsi dei
giudizi e dei rétori, l'enfasi del declamare e gesticolare.
D'altronde (e ciò valga per questo ed altri epiteti delle
arringhe di Beoto ed Eudemonippo), gli oratori attici in
genere e Demostene in ispecie, non brillavano precisamente
per l'eccessiva urbanità. Merita conto di notarlo per coloro
che usano spesso a rovescio la parola <i>atticismo</i> e si
imaginano che l'atticismo antico consistesse, anzichè nella
purezza dell'idioma, nell'uso delle frasi gentili. Basti un
esempio per tutti, la graziosa raccolta di paroline dolci
che Demostene regala al suo avversario Eschine, tutte di
un fiato, in un solo discorso: «Che core, o istrion da dozzina,
doveva essere il mio, quando io consigliavo la città?»
(<i>Corona</i>, 297); e poi da capo: «Che gli Dei e gli uomini
tutti ti annientino, scellerato cittadino, istrione da terze
parti!» (<i>Cor.</i>, 335); e poi: «Ciarliero, imbroglione, pestifero
vasello di frodi, copista che va declamando paroloni
a somiglianza d'un tragico» (<i>Cor.</i>, 269); e avanti ancora:
«Ma può mai darsi un più ribaldo ed esecrabile calunniatore
di costui?» (<i>Cor.</i>, 298) e seguita: «se andava attorno
cogli altri, solenne birbante è costui...» (<i>Cor.</i>, 300). E i
complimenti non finiscono lì: sebbene per un discorso solo
potrebbe parere che bastino.</p>
</div>

<p>
<span class="pagenum" id="Page_51">[51]</span>
</p>

<div class="footnote" id="note39">
<p><span class="label"><a href="#tag39">39</a>.&nbsp;&nbsp;</span>Superfluo avvertire che l'eloquenza dell'accusatore
Beoto (per contrapposto a quella di Eudemonippo) è qui
presentata come quella appunto d'un sicofante declamatore
e tronfio, giusta la descrizione di Demostene (<i>Cor.</i>, 269).</p>
</div>

<div class="footnote" id="note40">
<p><span class="label"><a href="#tag40">40</a>.&nbsp;&nbsp;</span>Giudici che interrompono l'oratore o interloquiscono
nell'arringa — cfr. <span class="smcap">Demost.</span>, <i>C. Stef.</i>, <span class="smcap lowercase">I</span>, 1128; <i>C. Macart.</i>,
1060; <i>C. Spudia</i>, 1033; <i>C. Beot.</i>, 1022, 1024.</p>
</div>

<div class="footnote" id="note41">
<p><span class="label"><a href="#tag41">41</a>.&nbsp;&nbsp;</span>ἐπίλαβε τὸ ὕδωρ. <span class="smcap">Demost.</span>, <i>C. Stef.</i>, <span class="smcap lowercase">I</span>, 1103; <i>C.
Eubul.</i>, 1305, 7; e altrove. <span class="smcap">Iseo</span>, <i>Ered. di Mènecle</i>, 221; <i>di
Pirro</i>, 21, ecc. Cfr. nota 30.</p>
</div>

<div class="footnote" id="note42">
<p><span class="label"><a href="#tag42">42</a>.&nbsp;&nbsp;</span>La lettura dei documenti e delle leggi citate in appoggio
era fatta all'udienza, non dall'oratore, ma dal cancelliere.
V. in <span class="smcap">Demostene</span> e negli altri oratori. Della
tavoletta o πινάκιον, distintivo degli eliasti, V. sopra, n. 2:
del <i>giuramento degli eliasti in Ardetto</i>, n. 15.</p>
</div>

<div class="footnote" id="note43">
<p><span class="label"><a href="#tag43">43</a>.&nbsp;&nbsp;</span>τὰς μὲν γὰρ ἑταίρας ὴδονἦς ἕνεκ’ ἔχομεν.... τὰς δὲ γυναῖκας τοῦ παιδοποιεῖσθαι γνησίως καὶ τῶν ἔνδον φύλακα πιστην ἔχειν. <span class="smcap">Demost.</span>, <i>C. Neera</i>, 1386.</p>
</div>

<p>
<span class="pagenum" id="Page_52">[52]</span>
</p>

<div class="footnote" id="note44">
<p><span class="label"><a href="#tag44">44</a>.&nbsp;&nbsp;</span>«Chi vuol contraddirmi, sorga e <i>parli nella mia
acqua</i>» ἀναστὰς ἐν τῷ ἐμῷ ὕδατι, εἰπάτω. <span class="smcap">Demost.</span>,
<i>Falsa leg.</i>, 359; <i>Cor.</i>, 274.</p>
</div>

<div class="footnote" id="note45">
<p><span class="label"><a href="#tag45">45</a>.&nbsp;&nbsp;</span><span class="smcap">Demost.</span>, <i>Cor.</i>, 269, 273 e in cent'altri luoghi.</p>
</div>

<div class="footnote" id="note46">
<p><span class="label"><a href="#tag46">46</a>.&nbsp;&nbsp;</span>Cfr. <span class="smcap">Aristof.</span>, <i>Nubi</i>, v. 986.</p>
</div>

<div class="footnote" id="note47">
<p><span class="label"><a href="#tag47">47</a>.&nbsp;&nbsp;</span>Cfr. <span class="smcap">Aristof.</span>, <i>Rane</i>, v. 1030-1036.</p>
</div>

<div class="footnote" id="note48">
<p><span class="label"><a href="#tag48">48</a>.&nbsp;&nbsp;</span>τοῖς μὲν γὰρ παδαρίοισιν — ἔστι διδάσκαλος ὅστις φράξει, τοῖς ηβῶσιν δὲ ποιηταί.
<span class="smcap">Ar.</span>, <i>Rane</i>, 1054.</p>
</div>

<div class="footnote" id="note49">
<p><span class="label"><a href="#tag49">49</a>.&nbsp;&nbsp;</span>«Io voglio citarvi anche i versi di Omero, il qual
poeta fu tenuto così eccellente dai nostri padri, che per
legge decretarono recitarsi le poesie di lui solo e non d'altri,
ogni cinque anni, nelle Panatenee». <span class="smcap">Licurgo</span>, <i>C. Leocr.</i>
Eliano fa autore di questa legge Ipparco, il figliuol di Pisistrato,
il primo che portò i poemi omerici nell'Attica.
Cfr. <span class="smcap">Plat.</span>, <i>Ipparco</i>.</p>
</div>

<div class="footnote" id="note50">
<p><span class="label"><a href="#tag50">50</a>.&nbsp;&nbsp;</span>Cfr. <span class="smcap">Demost.</span>, <i>C. Neera</i>, 1382: «τί δέ καὶ φήσειεν ἂν ὒμῶν ἕκαστος εὶσιὼν πρὸς τὴν ὲαυτοῦ γυναῖκα ἢ θυγατέρα... ἐπειδὰν ἔρηται ὑμᾶς ποῦ ἦτε, καὶ εἲπητε ὅτι ἐ δικάξομεν,
ecc., ecc.» Cfr. <span class="smcap">Aristof.</span>, <i>Lisistr.</i>,
V. 512 seg.</p>
</div>

<div class="footnote" id="note51">
<p><span class="label"><a href="#tag51">51</a>.&nbsp;&nbsp;</span>Cfr. <span class="smcap">Demost.</span>, <i>Corona</i>, 297: ’Αλλ’ ουκ ἔστιν, οὐκ ἔστιν... μὰ τοὐς Μαραθῶνι,
ecc., ecc.</p>
</div>

<div class="footnote" id="note52">
<p><span class="label"><a href="#tag52">52</a>.&nbsp;&nbsp;</span>Si davano i suffragi ne' giudizi in varie maniere,
per via di piccole conchiglie, o per lo più di fave o di
pietruzze (ψ ῆφοι) bianche per l'assoluzione, nere per la
condanna: oppure per mezzo di pallottoline (σπόνδυλοι), le une nere e forate, le altre bianche ed intere; le forate
per condannare, le intere per assolvere. <span class="smcap">Esch.</span>, <i>C. Timarc.</i>;
<span class="smcap">Luciano</span>, <i>Apol. Paras.</i></p>
</div>

<p>
<span class="pagenum" id="Page_53">[53]</span>
</p>

<div class="footnote" id="note53">
<p><span class="label"><a href="#tag53">53</a>.&nbsp;&nbsp;</span>«Bada che l'ira nel rispondergli non ti porti di là
dagli ulivi», ἐκτὸς τῶν ἐλαῶν. <span class="smcap">Aristof.</span>, <i>Rane</i>, 995.</p>
</div>

<div class="footnote" id="note54">
<p><span class="label"><a href="#tag54">54</a>.&nbsp;&nbsp;</span>«Perchè egli era il primo a parlare, stravolse la
lite, e col leggere molte cose e col mentire commosse i
giudici di guisa, che non vollero neanche udire la mia voce.
Così condannato all'ammenda della sesta parte, senza aver
ottenuto di far la mia difesa, me ne andai triste e malcontento».
<span class="smcap">Demost.</span>, <i>C. Stefano</i>, I. In simili casi i giudici
vociferavano in coro al malcapitato di scendere dalla tribuna,
gridandogli: <i>abbasso! abbasso!</i> κατάβα, κατάβα, κατάβα
<span class="smcap">Aristof.</span>, <i>Vespe</i>, 979. E così nelle <i>Vespe</i> è preso
dal vero perfettamente il bozzetto satirico del vecchio eliasta,
impaziente di condannare dopo udita una parte sola:
«<i>Bdelic.</i> Per gli dei, o padre, non pronunziar la sentenza
prima di aver udite tutte e due le parti. <i>Filoc.</i> Mio
caro, la cosa e già chiara e parla da sè». <i>Vespe</i>, 920.</p>
</div>

<div class="footnote" id="note55">
<p><span class="label"><a href="#tag55">55</a>.&nbsp;&nbsp;</span>«Dimmi un po' quali lusinghe non può un giudice
ascoltare?... Chi piange la sua miseria; chi ci narra favole
e qualche storiella da ridere di quelle di Esopo; chi
fa il buffone affinchè io rida e deponga, nel giudicare, lo
sdegno». <span class="smcap">Aristof.</span>, <i>Vespe</i>, v. 564. Cfr. v. 1259.</p>
</div>

<div class="footnote" id="note56">
<p><span class="label"><a href="#tag56">56</a>.&nbsp;&nbsp;</span>V. <span class="smcap">Plutarco</span>, <i>Demostene</i>. Cfr. le note al mio <i>Alcibiade</i>,
p. 215.</p>
</div>

<div class="footnote" id="note57">
<p><span class="label"><a href="#tag57">57</a>.&nbsp;&nbsp;</span>«Costui si vanta tanto della sua voce, che confida
di far con essa molta impressione su di voi. Ma sarebbe
assurdo che, mentre lo scacciaste a fischi dal teatro, qui
gli faceste lieta accoglienza soltanto per la sua voce sonora».
<span class="smcap">Demost.</span>, <i>Falsa legaz.</i> Cfr. <i>Corona</i>, 269.</p>
</div>

<p>
<span class="pagenum" id="Page_54">[54]</span>
</p>

<div class="footnote" id="note58">
<p><span class="label"><a href="#tag58">58</a>.&nbsp;&nbsp;</span>Κάλει μοι τοὺς μάρτυρας. <span class="smcap">Demost.</span>, ecc. I testimoni
non deponevano all'udienza, ma vi confermavano
con giuramento le testimonianze scritte, date da essi nell'istruttoria
o quelle loro deferite dall'oratore anche avversario.
«A conferma del mio dire addurrò in testimonio
Aristofane Olintio. Chiama Aristofane e <i>leggi</i> la testimonianza
di lui». <span class="smcap">Eschine</span>, <i>Apol.</i> «Chiama Egesandro per
cui scrissi la testimonianza più modesta che non chiedano
i suoi costumi... ma so bene che spergiurerà». <span class="smcap">Eschine</span>,
<i>C. Timarco</i>.</p>
</div>

<div class="footnote" id="note59">
<p><span class="label"><a href="#tag59">59</a>.&nbsp;&nbsp;</span>ἐχῖνος. (<span class="smcap">Harpocr.</span>; <span class="smcap">Scol.</span> in <span class="smcap">Arist.</span>, <i>Vespe</i>, 1427).
Era un vaso di terra o di metallo nel quale si deponevano
e custodivano i documenti presentati nella istruttoria del
processo. Cfr. <span class="smcap">Meier</span>, <i>Att. Pr.</i>, 691.</p>
</div>

<div class="footnote" id="note60">
<p><span class="label"><a href="#tag60">60</a>.&nbsp;&nbsp;</span>Cfr. <span class="smcap">Demost.</span>, <i>Falsa legaz.</i> «Sarebbe assurdo che
mentre voi, giudici, udendo costui (Eschine) rappresentare
Tieste e le sventure di Troja, lo cacciaste di teatro a
fischiate, e quasi lo lapidaste, tanto ch'egli abbandonò l'arte
dello istrione, ora ch'egli, non già sulla scena, ma coi fatti
danneggia la repubblica, gli faceste lieta accoglienza»
p. 449.</p>
</div>

<div class="footnote" id="note61">
<p><span class="label"><a href="#tag61">61</a>.&nbsp;&nbsp;</span>«I testimoni parlino senza paura e giurino <i>toccando
le cose sacre</i>». <span class="smcap">Lic.</span>, <i>C. Leocr.</i> Il giuramento veniva
dato secondo i casi espressamente a voce («<i>giuriamo:
eravamo presenti</i>» <span class="smcap">Demost.</span>, <i>C. Stef.</i>, 1, 1109), oppure
anche tacitamente, confermando col solo gesto la testimonianza
scritta o già giurata prima nell'istruttoria: come
nell'esempio in <span class="smcap">Demost</span>., <i>C. Midia</i>, 560.</p>
</div>

<p>
<span class="pagenum" id="Page_55">[55]</span>
</p>

<div class="footnote" id="note62">
<p><span class="label"><a href="#tag62">62</a>.&nbsp;&nbsp;</span>Anno 498 av. l'E. V. (<i>Olimp.</i>, 70, 3). Nell'anno
stesso dello avvenimento rappresentò Frinico in Atene la
sua tragedia: <i>La presa di Mileto</i>.</p>
</div>

<div class="footnote" id="note63">
<p><span class="label"><a href="#tag63">63</a>.&nbsp;&nbsp;</span><span class="smcap">Erodoto</span>. Cfr. <span class="smcap">Müller</span>, <i>Ist. Letterat. Gr.</i>, II, 35;
<span class="smcap">Becq de Fouquières</span>, <i>Aspasie</i>.</p>
</div>

<div class="footnote" id="note64">
<p><span class="label"><a href="#tag64">64</a>.&nbsp;&nbsp;</span>Cfr. un passo del comico Similo, <i>ex inc. fab.</i>,
presso <span class="smcap">Stobeo</span>, 60.
</p>

<p>
Rispetto alle teorie estetiche qui svolte da Eudemonippo,
giovi confrontare anche tutta la scena della contesa fra
Eschilo ed Euripide, nelle <i>Rane</i> di <span class="smcap">Aristofane</span>. Caratteristico
e curioso in ispecie quel passo: «<i>Eurip.</i> Forse che
non esposi in iscena la storia di Fedra esattamente vera
come stava? <i>Eschil.</i> Sì, per Giove, l'hai esposta come stava.
Ma ciò che è turpe il poeta deve celarlo, non esporlo, nè
metterlo in iscena» v. 1052-3. Tanto è vero, che certe polemiche
di oggidì, e certe teorie veriste nelle quali taluni
si credono avere inventata la polvere da sparo, giravano
già nel mondo dell'arte qualche secolo prima che nascessero
i veristi della giornata.</p>
</div>

<div class="footnote" id="note65">
<p><span class="label"><a href="#tag65">65</a>.&nbsp;&nbsp;</span>«<i>Esch.</i> Per che cosa si deve ammirare il poeta?
<i>Eurip.</i> Perchè prepara cittadini migliori alla città». <span class="smcap">Aristof.</span>,
<i>Rane</i>, 1008-9.</p>
</div>

<div class="footnote" id="note66">
<p><span class="label"><a href="#tag66">66</a>.&nbsp;&nbsp;</span>Vedi in <span class="smcap">Aristotile</span>, <i>Morale a Nicomaco</i>, <span class="smcap lowercase">VIII</span>.
Cfr. <i>Polit.</i>, <span class="smcap lowercase">I</span>, cap. 1, 5; <span class="smcap lowercase">II</span>, cap. 2; e in <span class="smcap">Senofonte</span>, <i>Economico</i>,
<span class="smcap lowercase">VII</span>, lo squisito bozzetto della moglie d'Iscomaco.
Cfr. fra le molte opere moderne, che trattarono della posizione
morale e giuridica della donna di famiglia ateniese,
l'eccellente studio di <span class="smcap">Lallier</span>, <i>La femme dans la famille
athénienne</i>.</p>
</div>

<p>
<span class="pagenum" id="Page_56">[56]</span>
</p>

<div class="footnote" id="note67">
<p><span class="label"><a href="#tag67">67</a>.&nbsp;&nbsp;</span><span class="smcap">Demost.</span>, <span class="smcap lowercase">II</span>, <i>C. Stef.</i> Cfr. <span class="smcap">Meursius</span>, <i>Themis Attica</i>,
34.</p>
</div>

<div class="footnote" id="note68">
<p><span class="label"><a href="#tag68">68</a>.&nbsp;&nbsp;</span><span class="smcap">Meursius</span>, <i>Them. Att.</i>, 35. Cfr. <span class="smcap">Terenzio</span>, <i>Phormio</i>;
<span class="smcap">Diod. Sic.</span>, <span class="smcap lowercase">XII</span>.</p>
</div>

<div class="footnote" id="note69">
<p><span class="label"><a href="#tag69">69</a>.&nbsp;&nbsp;</span><span class="smcap">Iseo</span>, <i>Eredità di Pirro</i>, § 64.</p>
</div>

<div class="footnote" id="note70">
<p><span class="label"><a href="#tag70">70</a>.&nbsp;&nbsp;</span><span class="smcap">Plut.</span>, <i>Alcib.</i>, <span class="smcap lowercase">VIII</span>; <span class="smcap">Cratino</span>, <i>La bottiglia</i>, framm.
<span class="smcap">Petit</span>, <i>Leg. Att.</i>; <span class="smcap">Schöm.</span>, <i>Antiq. Jur. Pub.</i>, 343; <span class="smcap">Meier</span>,
<i>Att. Pr.</i>, 558; <span class="smcap">Mariotti</span>, <i>Demost.</i>, <span class="smcap lowercase">III</span>, 541.</p>
</div>

<div class="footnote" id="note71">
<p><span class="label"><a href="#tag71">71</a>.&nbsp;&nbsp;</span>Di oratori travisanti o mutilanti furbescamente il
testo delle leggi che citavano, vedi esempio: «Non ti vergogni
di accusarmi per invidia e scambiar leggi e smozzicarle,
invece di allegarle intere a chi ha giurato di sentenziare
secondo le leggi?» <span class="smcap">Demost.</span>, <i>Corona</i>, 268.</p>
</div>

<div class="footnote" id="note72">
<p><span class="label"><a href="#tag72">72</a>.&nbsp;&nbsp;</span><span class="smcap">Libanio</span>, <i>Decl. X.</i> cfr. <span class="smcap">Meursius</span>, <i>Them. Att.</i>, 52.</p>
</div>

<div class="footnote" id="note73">
<p><span class="label"><a href="#tag73">73</a>.&nbsp;&nbsp;</span>ἐὰν τις αὺτόν διαχρήσεται, τὴν χεῖρα, τὴν τοῦτο πράξασαν, χωρὶς τοῦ σώματος
θάπτομεν. <span class="smcap">Eschine</span>, <i>C.
Ctesif.</i></p>
</div>

<div class="footnote" id="note74">
<p><span class="label"><a href="#tag74">74</a>.&nbsp;&nbsp;</span>«Le cose operate sotto i 30 e le sentenze date,
private o pubbliche, non siano valide». <span class="smcap">Demost.</span>, <i>C. Timocr.</i>
Vedi nella stessa arringa anche il testo del decreto
di Diocle.</p>
</div>

<div class="footnote" id="note75">
<p><span class="label"><a href="#tag75">75</a>.&nbsp;&nbsp;</span>Al tempo di Pericle, e mentre più fioriva il poeta
comico Cratino, nell'anno 440 av. l'E. V. fu portato primamente
un decreto, che frenava la libertà degli scherzi
nelle commedie. Questo decreto prese il nome da Morichide,
ch'era l'arconte di quell'anno. Ma questo decreto
fu abrogato di lì a soli 3 anni, nel 437, essendo arconte
Eutimene. Venne posteriormente, a regolare la licenza
sfrenata degli attacchi, un decreto così detto di Siracosio,
che proibiva attaccare i cittadini direttamente per nome
(μὴ κωμῳδεῖν ὀνομαστὶ): ma il divieto proteggeva gli
uomini politici come tali, non come privati. E che il decreto,
nel fiorire della democrazia ateniese, subisse larghissimi
strappi, lo prova ampiamente la virulenza degli attacchi
di Aristofane contro il demagogo Cleone, nelle <i>Vespe</i>.
Ma allorquando la libertà ateniese cadde, per la disfatta
di Egospotamo, e Sparta impose ad Atene la oligarchia
dei trenta tiranni, era evidente che la commedia, colla libertà
nata e cresciuta, dovesse seguirne per la prima le
sorti. E così Lamaco, forse più che altro richiamando in
vigore e completando con più rigorose sanzioni quel decreto
caduto in dissuetudine, recò alla commedia antica
l'ultimo colpo con il decreto ch'ebbe nome da lui e che
vietava assolutamente porre in iscena i viventi. Cfr. <span class="smcap">Cappellina</span>,
<i>Pref. ad Aristof.</i>; <span class="smcap">Schleg.</span>, <i>Letter. dram.</i>; <span class="smcap">Müller</span>,
<i>Istit. lett. gr.</i>; <span class="smcap">Meursius</span>, <i>Them. Att.</i> <span class="smcap lowercase">II</span>, 20; <span class="smcap">Petit</span>,
<i>Leg. Att.</i>, 79.</p>
</div>

<p>
<span class="pagenum" id="Page_57">[57]</span>
</p>

<div class="footnote" id="note76">
<p><span class="label"><a href="#tag76">76</a>.&nbsp;&nbsp;</span>«Vedo qualcuno sedente al tribunale e protendente
il ramoscello dei sùpplici». <span class="smcap">Aristof.</span>, <i>Pluto</i>, 382. Tutto
era buono agli accusati per cercar perorando d'impietosire
i giudici: e se il ramoscello de' supplicanti non bastava,
si faceano venir intorno i vecchi parenti, le mogli,
i bambini, come vedi in <span class="smcap">Eschin.</span>, <i>Apol.</i> Tutta questa perorazione
o digressione supplichevole di Eudemonippo
appartiene appunto al genere di quelle di che gli oratori
ne' giudizi popolari dell'Eliea facean maggior uso, ma che
erano rigorosamente vietate davanti al tribunale dell'Areopago.
Cfr. <span class="smcap">Meier</span>, <i>Att. Pr.</i>, 719.</p>
</div>

<p>
<span class="pagenum" id="Page_58">[58]</span>
</p>

<div class="footnote" id="note77">
<p><span class="label"><a href="#tag77">77</a>.&nbsp;&nbsp;</span>Prescrisse Solone, che «la sposa rinchiusa collo
sposo in una stanza, a mangiar abbia con lui una mela cotogna,
e sia obbligato il marito della ereditaria di giacere
con essa almeno tre volte il mese». <span class="smcap">Plut.</span>, <i>Solone</i>.</p>
</div>

<div class="footnote" id="note78">
<p><span class="label"><a href="#tag78">78</a>.&nbsp;&nbsp;</span>Il processo, non bisogna dimenticarlo, ha luogo intorno
ai tempi di Demetrio Poliorcete nel breve intervallo
di respiro lasciato alla democrazia ateniese, fra il cader
delle sorti di questo principe e il ristabilirsi definitivo del
giogo macedone. A quell'epoca fiorì Filippide, poeta comico
della commedia nuova, acerbo flagellatore nelle sue commedie
delle smaccate, vergognose adulazioni prodigate a
Demetrio dal popolo ateniese, e in ispecie dai demagoghi cortigiani
Stratocle e Dromoclide. Vedi i suoi versi riferiti in
<span class="smcap">Plutarco</span>, <i>Vita di Demetrio</i>, c. 12.</p>
</div>

<div class="footnote" id="note79">
<p><span class="label"><a href="#tag79">79</a>.&nbsp;&nbsp;</span><span class="smcap">Plutarco</span>, <i>Vita di Demetrio</i>, c. 26.</p>
</div>

<div class="footnote" id="note80">
<p><span class="label"><a href="#tag80">80</a>.&nbsp;&nbsp;</span>Ταῦτ ακαταλύει δῆμον, οὐ κωμωδία. <span class="smcap">Filippide</span>,
presso <span class="smcap">Plutarco</span>, <i>Vita Demetrio</i>, 12.</p>
</div>

<div class="chapter">
<p>
<span class="pagenum" id="Page_59">[59]</span>
</p>

<h2 id="atto1">ATTO PRIMO</h2>
</div>

<div class="chapter">
<p>
<span class="pagenum" id="Page_61">[61]</span>
</p>

<p class="title">
PERSONAGGI DELLA COMMEDIA
</p>
</div>

<ul>
<li>MÈNECLE, vecchio eupatrida ateniese (65 anni).</li>
<li>ÀGLAE, sua sposa, giovinetta (sui 19 o 20 anni).</li>
<li>ELÈO, giovine ateniese.</li>
<li>FÀNIA, fratello di Aglae.</li>
<li>CRÌSIDE, sposa di Fània.</li>
<li>CRÒBILO, marito di</li>
<li>MÌRTALA, ricca ereditiera (<i>epiclera</i>) (sui 45 anni).</li>
<li>BLÈPO, servo di Mènecle.</li>
<li>DÈLFIDE, ancella di Aglae.</li>
<li>TRATTA, vecchia fantesca.</li>
<li>DÀMOCLE, fuoruscito tebano.</li>
</ul>

<p>
<i>L'azione ha luogo in Atene, in casa di Mènecle, nel 379
avanti l'E. V. (2º della 100ª Olimpiade), l'anno che
Pelòpida coi fuorusciti tebani liberò Tebe.</i>
</p>

<div class="chapter">
<p>
<span class="pagenum" id="Page_63">[63]</span>
</p>

<h2>ATTO PRIMO</h2>
</div>

<div class="blockquote">
<p>
Stanza interna, da lavoro, d'un gineceo ateniese, riccamente
decorata. Ingresso nel mezzo, dalla porta e corridoio
(μέαυλος), che mette dal gineceo all'appartamento
del marito. Da un lato altra porta, che mette
alle altre stanze riposte del gineceo.<a class="tag" id="tag81" href="#note81">[81]</a>
</p>
</div>

<h3>SCENA I.</h3>

<p class="pers">
<span class="smcap">Aglae</span> <i>e</i> <span class="smcap">Mènecle</span>.
</p>

<div class="blockquote">
<p>
(Aglae sta seduta a un tavolino di lavoro, con un canestro
di fiori accanto, intrecciando una corona. Mènecle dall'altro
lato della stanza sta terminando di rotolare un
papiro, poi cammina su e giù pensoso e rannuvolato,
tenendo il rotolo in mano).
</p>
</div>

<p class="pad2">
<span class="smcap">Agl.</span> (<i>dal suo tavolino di lavoro, parlando seduta
e intenta al lavoro</i>) Hai terminato?
</p>

<p>
<span class="pagenum" id="Page_64">[64]</span>
</p>

<p>
<span class="smcap">Mèn.</span> (<i>passeggiando, e con voce secca</i>) Sì.
</p>

<p>
<span class="smcap">Agl.</span> (<i>sempre chini gli occhi sul lavoro</i>) Sei ben
triste, Mènecle, stamattina. Si direbbe ti sii
imbattuto nell'ombra di qualche eroe taciturno<a class="tag" id="tag82" href="#note82">[82]</a>,
o la Terra questa notte t'abbia mandato
qualche infausto sogno...
</p>

<p>
<span class="smcap">Mèn.</span> (<i>passeggiando su e giù, le mani di dietro, serio
e brontolando fra sè</i>) Sarà...
</p>

<p>
<span class="smcap">Agl.</span> Pure hai vegliato ad ora tarda. La vecchia
Tratta m'assicurò che alla terza vigilia della
notte c'era ancora lume nella tua stanza.
</p>

<p>
<span class="smcap">Mèn.</span> (<i>c. s.</i>) E Tratta farà meco i conti, se la
colgo a spiare i fatti miei...
</p>

<p>
<span class="smcap">Agl.</span> Vedi come sei! Una volta eri cortese. Da
qualche tempo non ti si può parlare. Fui io
a dirle che scendesse a dare un'occhiata,
udendo rumor di passi nella stanza tua. Dubitavo
stessi male... ti abbisognasse qualcosa...
</p>

<p>
<span class="smcap">Mèn.</span> (<i>sempre passeggiando come assorto in pensieri,
e brusco nel parlare</i>) Grazie. E s'anco mi fosse
bisognato, dei servigi delle vecchie non so
che farne...
</p>

<p>
<span class="smcap">Agl.</span> (<i>sempre cogli occhi al lavoro, e con voce
<span class="pagenum" id="Page_65">[65]</span>
calma, quasi indifferente</i>) Ma la mi disse che
stavi scrivendo... Se no mi sarei alzata io...
Forse quella lettera? (<i>additando il rotolo che
Mènecle ha in mano. Mènecle si stringe nelle
spalle e non risponde</i>) Qualche affare urgente?
</p>

<p>
<span class="smcap">Mèn.</span> (<i>c. s.</i>) Può darsi.
</p>

<p>
<span class="smcap">Agl.</span> Del tuo dicastero?
</p>

<p>
<span class="smcap">Mèn.</span> Non so.<a class="tag" id="tag83" href="#note83">[83]</a>
</p>

<p>
<span class="smcap">Agl.</span> E avrai a far molto oggi?
</p>

<p>
<span class="smcap">Mèn.</span> Non saprei.
</p>

<p>
<span class="smcap">Agl.</span> Eccomi ben informata!... (<i>sollevando il capo
dal lavoro</i>) Mi puoi favorire quel libro lassù...
</p>

<p>
<span class="smcap">Mèn.</span> (<i>prende un rotolo nel luogo indicatole da Aglae
e legge il titolo esterno</i>) <i>Amori di Piramo e Tisbe</i>...
(<i>fra sè</i>) (Non sono i nostri...)
</p>

<p>
<span class="smcap">Agl.</span> No... l'altro...
</p>

<p>
<span class="smcap">Mèn.</span> (<i>c. s. leggendo il titolo esterne</i>) <i>Le Trachìnie</i>...
e la <i>Medea</i>.
</p>

<p>
<span class="smcap">Agl.</span> Quello.
</p>

<p>
<span class="smcap">Mèn.</span> Vuoi rileggere come Dejanira si disperò
dell'abbandono di Ercole, e Medea del divorzio
di Giasone?... Erano due stupide... (<i>nell'avviarsi
<span class="pagenum" id="Page_66">[66]</span>
verso Aglae col libro in mano, legge
macchinalmente quel che gli vien sott'occhio</i>):
</p>

<div class="poem"><div class="stanza">
<p class="i02">  «Arse Achelòo per me: come potea</p>
<p class="i01">Donzelletta mirar l'orrido aspetto?</p>
<p class="i01">Ed io per me chiedea</p>
<p class="i01">Aspra ed acerba morte,</p>
<p class="i01">Piuttosto che a quel mostro esser consorte».<a class="tag" id="tag84" href="#note84">[84]</a></p>
</div></div>

<p>
Un'altra stupidaggine!... (<i>consegna il libro ad
Aglae</i>).
</p>

<p>
<span class="smcap">Agl.</span> (<i>prendendo il libro</i>) Tanto per ingannare il
tempo!... Queste giornate di ecatombèo<a class="tag" id="tag85" href="#note85">[85]</a>
sono sì lunghe!...
</p>

<p>
<span class="smcap">Mèn.</span> (<i>si ferma un momento a guardarla, poi torna
a camminare concitato, come combattuto da qualche
pensiero, poi le si fa appresso e la chiama</i>)
Aglae!...
</p>

<p>
<span class="smcap">Agl.</span> (<i>pacatissima, continuando a leggere</i>) Mènecle!...
</p>

<p>
<span class="smcap">Mèn.</span> Ti ricordi di quel che tuo padre al letto
di morte ci raccomandò, ad entrambi, quando
a me ti affidava?
</p>

<p>
<span class="smcap">Agl.</span> (<i>senza distor gli occhi dalla lettura e dal lavoro
della corona, con voce pacatissima</i>) Me
ne ricordo...
</p>

<p>
<span class="pagenum" id="Page_67">[67]</span>
</p>

<p>
<span class="smcap">Mèn.</span> Che cosa ci disse?...
</p>

<p>
<span class="smcap">Agl.</span> A me disse: sii casta e virtuosa... deferente
al marito... pietosa agl'infelici... ossequente
agli Dei...; a te... (<i>si arresta d'improvviso</i>).
</p>

<p>
<span class="smcap">Mèn.</span> (<i>vivamente</i>) A me... Aglae?...
</p>

<p>
<span class="smcap">Agl.</span> A te... non ricordo.
</p>

<p>
<span class="smcap">Mèn.</span> Non importa. Me ne ricordo io. A me disse
di farti felice.
</p>

<p>
<span class="smcap">Agl.</span> (<i>sempre leggendo, e come distratta</i>) Ah, sì!...
</p>

<p>
<span class="smcap">Mèn.</span> Aglae!... (<i>dopo una pausa di esitanza</i>) lo sei?
</p>

<p>
<span class="smcap">Agl.</span> (<i>alzando il capo</i>) E me lo chiedi? Nulla qui
mi manca degli agi della vita: ho servi, cagnolini,
fantesche: specchi di Brindisi<a class="tag" id="tag86" href="#note86">[86]</a> e
tappeti di Babilonia,<a class="tag" id="tag87" href="#note87">[87]</a> ed ori e gemme, e
vesti milesie e veli di Còo: tu mi provvedi
di tutto per le feste di Minerva<a class="tag" id="tag88" href="#note88">[88]</a> e per le
sante Tesmoforìe; vo per te rispettata fra
le donne libere di Atene, ottengo i primi
onori nelle cerimonie della gran dea: per te
posso adempiere al voto di mio padre, beneficar
gl'infelici e dar sagrificj alla sua tomba...
</p>

<p>
<span class="smcap">Mèn.</span> (<i>sospirando</i>) E d'altro?
</p>

<p>
<span class="smcap">Agl.</span> E se... (<i>si arresta</i>).
</p>

<p>
<span class="pagenum" id="Page_68">[68]</span>
</p>

<p>
<span class="smcap">Mèn.</span> (<i>insistendo</i>) E se?...
</p>

<p>
<span class="smcap">Agl.</span> E se qualcosa ancora mancasse alla felicità
mia, non sarebbe un tentare Adrastea chiedere
felicità compiuta, cosa non concessa agli
umani? Sola io sarei nata sotto astro sì benigno,
io sola avrei avuto a condizioni diverse
dagli altri quest'aria che respiro, da raggiungere
sulla terra ogni mèta dei desiderj?...<a class="tag" id="tag89" href="#note89">[89]</a>
</p>

<p>
<span class="smcap">Mèn.</span> (<i>crollando il capo</i>) Ahimè! tu parli come
parlerebbe Socrate... ma Socrate, oltre alla
molta sapienza, aveva anche il naso rincagnato
e gli occhi loschi... e sessantacinqu'anni
sulla gobba...: tu non hai nessuno di questi
privilegi. E se le donne ragionano colla testa
così bene alla tua età, che cosa faranno a
sessanta?
</p>

<p>
<span class="smcap">Agl.</span> (<i>lavorando</i>) Ragioneranno anche meglio.
</p>

<p>
<span class="smcap">Mèn.</span> Eppure, se tuo padre, morendo, avesse portato
sotterra il desiderio di una felicità maggiore
per te? Se a quella ch'ei per te imaginava,
di laggiù vedesse che una parte ne
manca, credi che la sua ombra non ne avrebbe
dolore... rimorso forse?...
</p>

<p>
<span class="pagenum" id="Page_69">[69]</span>
</p>

<p>
<span class="smcap">Agl.</span> Mènecle! che discorsi son questi?... Decisamente
la veglia di stanotte non t'ha messo
l'umore allegro...
</p>

<p>
<span class="smcap">Mèn.</span> (<i>fra sè</i>) (Può essere!) (<i>secco</i>) Che ne sai tu!...
</p>

<p>
<span class="smcap">Agl.</span> Io so che mio padre, memore de' tuoi beneficj,
mi ha a te affidata, morendo, come a
nuovo padre della famiglia:<a class="tag" id="tag90" href="#note90">[90]</a> tu hai pensato
ai funebri paterni, alla educazione mia:
hai sposata l'orfana secondo il rito: m'hai
chiesto prima se ero contenta: ho detto sì:
se non avevo altre mire in cuore, ho detto no:
di che vuoi l'ombra paterna si dolga? chi
vuoi m'abbia a compiangere...
</p>

<p>
<span class="smcap">Mèn.</span> Eh, a quindici anni se ne dicono tanti di sì
e di no... (<i>fra sè, indispettito, con un gesto vivo
d'impazienza, picchiando sul tavolo col rotolo
che ha in mano e che gli cade per terra senza
ch'ei vi badi nè lo raccolga</i>) (Finge... e non
c'è verso...) Pure, ieri, ti ho sorpresa con
una lagrima...
</p>

<p>
<span class="smcap">Agl.</span> Sì, piangevo pensando a quella povera Cesira,
di cui è giunta notizia che le è morto,
lassù in Tracia, il figlio...
</p>

<p>
<span class="pagenum" id="Page_70">[70]</span>
</p>

<p>
<span class="smcap">Mèn.</span> Ma ier l'altro la notizia non era giunta,
e, quando rientrai, stavi intrecciando, come
oggi, delle rose,<a class="tag" id="tag91" href="#note91">[91]</a> e c'eran più nuvole sulla
tua faccia, che non sull'Egèo... quando fa
nuvolo.
</p>

<p>
<span class="smcap">Agl.</span> Pensavo che quanto quelle rose tanto dura
la bellezza della donna. Ogni cosa il tempo
si porta via presto quaggiù: e a noi non resta
che il ricordo delle gioie godute...
</p>

<p>
<span class="smcap">Mèn.</span> (<i>fra sè comicamente</i>) (Ne gode molte!)
</p>

<p>
<span class="smcap">Agl.</span> ... il resto è polvere: polvere di Pericle, di
Codro e di Cimone.<a class="tag" id="tag92" href="#note92">[92]</a>
</p>

<p>
<span class="smcap">Mèn.</span> Decisamente ti sei data alla filosofia. Io
avrò l'umor nero: ma Eràclito il lagrimoso,
al tuo confronto, metteva in corpo l'allegria...
</p>

<p>
<span class="smcap">Agl.</span> Ma sei tu che vai a cercare certi discorsi...
Bel modo di occupar la mattina... E vai oggi
al tribunale?...
</p>

<p>
<span class="smcap">Mèn.</span> Oggi al Metichèo non c'è seduta... (Finge...
non c'è verso!)
</p>

<p>
<span class="smcap">Agl.</span> Resti?...
</p>

<p>
<span class="smcap">Mèn.</span> No... ho da uscir lo stesso. Addio...
</p>

<p>
<span class="smcap">Agl.</span> (<i>dal suo posto</i>) Addio...
</p>

<p>
<span class="pagenum" id="Page_71">[71]</span>
</p>

<p>
<span class="smcap">Mèn</span>. (<i>s'avvia, poi torna indietro</i>) Se venisse Elèo,
bisogna dirgli che ho avuto lettere da Tebe,
da Epaminonda... Poi già gli parlerò io...
(<i>ritorna ad avviarsi, poi si sofferma da capo,
dinanzi a un tavolo</i>) Ah, è questo lo specchio
che t'ha regalato Crìside? (<i>prende dal
tavolo uno specchietto di bronzo, a fregi d'oro,
e ne esamina il manico intagliato</i>) Graziosa
questa piccola Afrodite!... (<i>si specchia, lisciandosi
la barba</i>) Che bella luce!... Oh, Aglae!...
vieni qua!... (<i>Aglae si alza e va verso lui</i>) Più
in qua!... così!... (<i>tenendo dell'una mano lo specchio,
dell'altra avvicinando Aglae a sè, e la testa
di Aglae a contatto della propria, così che i due
volti, l'un presso l'altro, nello specchio si riflettano
entrambi</i>) Guarda!... che quadretto!... (<i>porta
colla mano lo specchio un po' a distanza, per
meglio contemplarvisi; e con l'altra mano libera
si liscia la barba bianca poi la ripassa
dolcemente sulla chioma bionda di Aglae</i>) Il
vecchio Titone ha sposato l'Aurora e l'oro
del Pattòlo si è fuso con l'argento del Làurio!...
(<i>con gesto ed accento comicamente espressivi</i>) Che
<span class="pagenum" id="Page_72">[72]</span>
bel matrimonio!... (<i>s'avvia</i>) Addio Aglae...
Che bel matrimonio!... (<i>esce</i>).
</p>

<h3>SCENA II.</h3>

<p class="pers">
<span class="smcap">Aglae</span> <i>sola, poi</i> <span class="smcap">Delfide</span>.
</p>

<p>
(<i>Uscito Mènecle, Aglae rimane alquanto in piedi immobile
dov'ei l'ha lasciata, una mano nell'altra,
gli occhi a terra, pensierosa e triste; poi dato un
lungo sospiro, a capo chino e passo lento torna
al suo posto a sedersi</i>) Eh!... (<i>siede, riprende il
lavoro, chiama</i>) Delfide!... (<i>Delfide, giovanetta,
entra</i>) Leggimi qualcosa... (<i>Delfide si siede su
di uno sgabello a pie' di Aglae</i>).
</p>

<p>
<span class="smcap">Delf.</span> Qui al segno?
</p>

<p>
<span class="smcap">Agl.</span> Come credi...
</p>

<p>
<span class="smcap">Delf.</span> (<i>leggendo</i>)
</p>

<div class="poem"><div class="stanza">
<p class="i02">    «Venere è nell'aria,</p>
<p class="i01">È nei flutti del mar. Ciò che respira</p>
<p class="i01">Tutto nasce da lei: semina e dona</p>
<p class="i01">Essa l'amor che a tutti noi diè vita...»<a class="tag" id="tag93" href="#note93">[93]</a></p>
</div></div>

<p>
<span class="smcap">Agl.</span> Lascia! lascia... mi annoia!...
</p>

<p>
<span class="pagenum" id="Page_73">[73]</span>
</p>

<p>
<span class="smcap">Delf</span>. (Peccato!... è così bello!...) Qui, nella
Medea ci è un altro segno... (<i>leggendo</i>)
</p>

<div class="poem"><div class="stanza">
<p class="i02">  «Di quanti esseri mai</p>
<p class="i01">Hanno una mente, e un'anima, noi donne,</p>
<p class="i01">Siam noi le più infelici...»</p>
</div></div>

<p>
Padrona, perchè?...
</p>

<p>
<span class="smcap">Agl.</span> Perchè lo dice il libro...
</p>

<p>
<span class="smcap">Delf.</span> (<i>scuote, in atto incredulo la testa e prosegue
la lettura</i>)
</p>

<div class="poem"><div class="stanza">
<p class="i08">                «... ad uom donate</p>
<p class="i01">Nel primo fior degli anni... ei, se s'annoia</p>
<p class="i01">In sua casa, esce fuori: e fra gli amici</p>
<p class="i01">E fra la gente le sue noie oblìa...</p>
<p class="i01">Ma noi...»<a class="tag" id="tag94" href="#note94">[94]</a></p>
</div></div>

<h3>SCENA III.</h3>

<p class="pers">
<i>Dette, e</i> <span class="smcap">Tratta</span>, <i>poi</i> <span class="smcap">Elèo</span><br />
(<i>il resto della scena</i>, <span class="smcap">Aglae</span> <i>ed</i> <span class="smcap">Elèo</span> <i>soli</i>).
</p>

<p>
<span class="smcap">Tr.</span> (<i>affacciandosi sulla soglia</i>) Padrona...
</p>

<p>
<span class="smcap">Agl.</span> Che c'è?
</p>

<p>
<span class="smcap">Tr.</span> Elèo ha domandato del padrone... Credevo
fosse ancora qui...
</p>

<p>
<span class="pagenum" id="Page_74">[74]</span>
</p>

<p>
<span class="smcap">Agl.</span> Non importa. Passi.
</p>

<p>
<span class="smcap">Tr.</span> Allora lo richiamo. Partiva già... (<i>Tratta
esce</i>).
</p>

<p>
<span class="smcap">Agl.</span> (<i>a Delf.</i>) Va pure... (<i>Delfide esce</i>). (<i>Aglae si
guarda nello specchio, dandosi una rapida occhiata
all'acconciatura, poi va incontro ad Elèo
che compare, fermo, serio, sulla soglia</i>) Salute,
Elèo... (<i>affabilissima</i>) Ci lasciavi senza pur
farti vedere?...
</p>

<p>
<span class="smcap">El.</span> (<i>cortese, ma molto serio</i>) Di Mènecle cercavo.
</p>

<p>
<span class="smcap">Agl.</span> È uscito or ora...
</p>

<p>
<span class="smcap">El.</span> (<i>accennando a ritirarsi</i>) Perdona... Ritornerò.
</p>

<p>
<span class="smcap">Agl.</span> (<i>vivamente</i>) Ma se attendi per poco, credo
potrai vederlo, perchè oggi non è giorno di
giudizî... Non sei più il pupillo di Mènecle,
ma la casa di Mènecle è ancora sempre casa
di Elèo... Credo anche abbia a parlarti, per
lettere avute da Tebe...
</p>

<p>
<span class="smcap">El.</span> (<i>inoltrandosi</i>) Da chi?
</p>

<p>
<span class="smcap">Agl.</span> Da Epaminonda, mi pare.
</p>

<p>
<span class="smcap">El.</span> Ah!...
</p>

<p>
<span class="smcap">Agl.</span> (<i>tornando a sedersi al suo posto e ripigliando
il lavoro della ghirlanda</i>) È amico di Pelopida...
<span class="pagenum" id="Page_75">[75]</span>
il capo de' Tebani qui rifugiati, questo Epaminonda,
n'è vero?...
</p>

<p>
<span class="smcap">El.</span> (<i>serio</i>) Credo.
</p>

<p>
<span class="smcap">Agl.</span> (<i>seguendo il lavoro</i>) Ne ho udito parlar tanto
bene. E perchè resta in Tebe, sotto i tiranni,
invece di rifugiarsi qui, coi compagni, a viver
libero?...<a class="tag" id="tag95" href="#note95">[95]</a>
</p>

<p>
<span class="smcap">El.</span> Lo ignoro.
</p>

<p>
<span class="smcap">Agl.</span> Vi è qualcosa, qualche impresa per
aria?
</p>

<p>
<span class="smcap">El.</span> Non so.
</p>

<p>
<span class="smcap">Agl.</span> (<i>sorridendo</i>) Ah! Si vede che sei già uomo
serio. Anche Mènecle, quando gli parlo, risponde
come te. Infatti, noi donne maritate,
più in là del fuso e del telaio, e sorvegliar
i lavori delle fantesche, per che cos'altro mai
saremmo al mondo?...
</p>

<p>
<span class="smcap">El.</span> Oh, per molte altre cose!... E poi tu non sei
come l'altre...
</p>

<p>
<span class="smcap">Agl.</span> (<i>scherzosa</i>) Già! dei complimenti! Mi sovviene
Etèocle che sgrida le Tebane: <i>Curi gli
affari — l'uomo! E voi donne, bestie insopportabili — state
nei vostri lari!...</i><a class="tag" id="tag96" href="#note96">[96]</a>
</p>

<p>
<span class="pagenum" id="Page_76">[76]</span>
</p>

<p>
<span class="smcap">El.</span> (<i>serio</i>) Sei ingiusta. Non avevo inteso d'offenderti.
</p>

<p>
<span class="smcap">Agl.</span> E nè io di rimproverarti.
</p>

<p>
<span class="smcap">El.</span> (<i>imbarazzato, serio, sull'andar via</i>) Se permetti,
ripasserò tra breve a veder Mènecle...
</p>

<p>
<span class="smcap">Agl.</span> Come credi — già che brami di andartene.
Vorresti essere così gentile da passarmi quelle
rose e quei mirti, là, in quel canestro... (<i>Elèo</i>
<i>eseguisce</i>) Sto intrecciando, come vedi, una
corona da appendere ad una cara tomba...
là, dove sai; là... fuori porta Diomèa.<a class="tag" id="tag97" href="#note97">[97]</a>
Lo rammenti che domani ricorre il dì della
morte di mio padre?
</p>

<p>
<span class="smcap">El.</span> Lo rammento.
</p>

<p>
<span class="smcap">Agl.</span> Povero vecchio! Almeno questa l'avrà proprio
dalle mie mani: e non comperata là al
mercato de' fiori, da quelle ragazze che fanno
ghirlande... e tant'altre cose. Oh i morti non
san che farne di quelle corone. Li ho colti
io tutti questi... sai. Ti ricordi i dì delle feste,
quando m'aiutavi...
</p>

<p>
<span class="smcap">El.</span> (<i>reprimendo un sospiro</i>) Sì... (<i>accennando novamente
di prender congedo</i>) Allora...
</p>

<p>
<span class="pagenum" id="Page_77">[77]</span>
</p>

<p>
<span class="smcap">Agl.</span> (<i>continuando la sua frase senza dargli tempo
a seguire</i>) Oh, allora anche tu eri molto più
allegro... e molto più gentile di adesso... e
non facevi quel muso lì, che pare stii consultando
qualche vecchia maga di Tessaglia,
di quelle che fan di notte con le bacchette gli
incantesimi...<a class="tag" id="tag98" href="#note98">[98]</a> Rammenti quando si correva
per gli orti di Colòno e su per il poggio
di Cerere, a cogliere i narcisi delle due dee, da
riempire i canestri per la festa? E quella volta
che ti sei nascosto, là dietro al monumento
di Teseo,<a class="tag" id="tag99" href="#note99">[99]</a> e m'hai fatto paura credendo
veder l'ombra di Edìpo, aggirarsi nel sito
dove la terra lo ingoiò? Come eri allegro!...
</p>

<p>
<span class="smcap">El.</span> (<i>serio, sospirando</i>) Allora era un tempo!...
</p>

<p>
<span class="smcap">Agl.</span> E adesso è un altro, lo so. Ma non è una
ragione per far torto a quelle memorie, (<i>sempre
proseguendo il lavoro della ghirlanda</i>). Ecco...
a quest'ora m'avresti già dato la baia per la
mia poca abilità nell'intrecciar questa ghirlanda...
tu che volevi dar sempre il tuo parere
e trovavi sempre da dir la tua... «<i>Ohibò,
queste rose non son messe bene! Ohibò, qui ci
<span class="pagenum" id="Page_78">[78]</span>
andrebbero viole... così... e qui mirti... così...</i>» — e
<i>ohibò! ohibò!</i> e <i>così, così,</i> tanto per insegnarmi
a farle, il sapientissimo incontentabile
si divertiva a disfarmele... È vero che oggi
Elèo, figlio di Leòstene, di corone non insegna
più a farne... ma ne conquista...
</p>

<p>
<span class="smcap">El.</span> Aglae!...
</p>

<p>
<span class="smcap">Agl.</span> Oh, so tutto... Sappiamo, sappiamo delle
prove di valore là sull'Ellesponto... Eppure
forse in quei giuochi, in quelle corse, quando
a cogliermi fiori t'arrampicavi sospeso in aria
sul burrone a picco per farmi strillar dallo
spavento, là hai fatto allora le prime prove
del coraggio che ti rende oggi invidiato fra
i giovani d'Atene, e per cui d'averti avuto a
pupillo va orgoglioso Mènecle mio...
</p>

<p>
<span class="smcap">El.</span> (<i>che ha seguìto con compiacenza mal repressa il
discorso di Aglae, all'ultime parole si lascia sfuggire
un piccolo movimento di malumore e dispetto</i>)
Grazie. Dirai a Mènecle tuo... (<i>in atto di
avviarsi</i>).
</p>

<p>
<span class="smcap">Agl.</span> Ma Mènecle sarà dolente, e mi sgriderà
quando saprà che t'ho lasciato partire come
<span class="pagenum" id="Page_79">[79]</span>
un forestiero dalla casa ov'egli ti crebbe e
ti amò come un figlio... Nè Giove Ctèsio,<a class="tag" id="tag100" href="#note100">[100]</a>
nè gli altri Dei famigliari, custodi della casa
di Mènecle, non han molto a lodarsi della
memoria tua...
</p>

<p>
<span class="smcap">El.</span> Aglae! che ne sai tu?... No, no, non temere,
dillo pure a Mènecle <i>tuo</i> che il cuore di Elèo
non dimentica... È ancora qui scritto il giorno
che Mènecle m'abbracciò e mi disse: Elèo,
tu non hai più padre; egli è morto da valoroso
a Nemèa;<a class="tag" id="tag101" href="#note101">[101]</a> tuoi genitori da oggi
avrai la patria e l'arconte...<a class="tag" id="tag102" href="#note102">[102]</a> io li rappresenterò...
</p>

<p>
<span class="smcap">Agl.</span> Tristi cose richiami... Se non erro, quel
giorno tu eri da mio padre... fu là, in casa
nostra, che Mènecle ti venne a prendere e ti
disse quelle parole... e tu piangevi... e <i>qualcun
altro</i> del tuo dolore piangeva... Ma tu decisamente
quest'oggi non sei cortese...
</p>

<p>
<span class="smcap">El.</span> Aglae!...
</p>

<p>
<span class="smcap">Agl.</span> (<i>china sul suo lavoro, senza volgersi ad Elèo
e senza guardarlo</i>) Oh sì... se non erro... anch'io
ero là... in quella triste sera...
</p>

<p>
<span class="pagenum" id="Page_80">[80]</span>
</p>

<p>
<span class="smcap">El.</span> (<i>con accento dolce, affettuoso</i>) E — non piangere,
mi dicevi; papà assicura che coloro che cadono
in battaglia non muoiono, ma vanno
nelle isole dei beati. — Oh là certamente la
sua ombra si sarà abbracciata con quella del
padre tuo... Aglae, ma tu... (<i>vedendo che Aglae
ha dismesso il lavoro ed è rimasta col capo appoggiato
fra le mani, pensierosa e triste</i>).
</p>

<p>
<span class="smcap">Agl.</span> Io... nulla. Quelle memorie...
</p>

<p>
<span class="smcap">El.</span> Perdona...
</p>

<p>
<span class="smcap">Agl.</span> Oh anzi... la mia anima trova in quelle memorie
una dolcezza amara. Povero papà mio!
Non credi che domani egli la udirà, come la
udiva or sono cinque anni, la voce della sua
piccola Aglae?
</p>

<p>
<span class="smcap">El.</span> Aglae... io pure ci sarò...
</p>

<p>
<span class="smcap">Agl.</span> ... della sua piccola Aglae (<i>come parlando
con sè medesima e seguitando il lavoro: con voce
mestissima</i>) che gli verserà acqua lustrale, e
fresco latte sulla tomba,<a class="tag" id="tag103" href="#note103">[103]</a> e gli dirà: hai
fatto male ad andartene, e a lasciarmi qui
piccina, sola, sola: tu m'indovinavi fin l'ultimo
de' pensieri; ed ora non c'è più nessuno,
<span class="pagenum" id="Page_81">[81]</span>
neppur di quelli a cui volevi bene, che se ne
occupi. Adesso sono tutti cittadini illustri...
persone serie... e la tua Aglae chi vuoi la
prenda sul serio?...
</p>

<p>
<span class="smcap">El.</span> (<i>con voce di affettuoso rimprovero</i>) Neppure
Elèo...
</p>

<p>
<span class="smcap">Agl.</span> Già. Neppure Elèo... (<i>proseguendo a discorrere
con sè stessa, e avendo quasi le lagrime nella
voce</i>) e quindi non lamentarti, papà mio, se
questa corona non è bella come quelle di una
volta; mi ci sono ingegnata da sola... ora non
abbiam più maestri sapienti... non si corre
più per gli orti di Colòno... Ma al cuore
si guarda... al cuore... e non al dono... n'è
vero, Elèo?... (<i>mentre così parla con voce quasi
rotta dal pianto, Elèo ha messo mano ai fiori
e ne va scegliendo ed intrecciando alcuni</i>) Ah!
non sciuparmeli!...
</p>

<p>
<span class="smcap">El.</span> (<i>proseguendo la sua occupazione, senza guardar
Aglae</i>) E che cosa domanderai ai Màni di tuo
padre?
</p>

<p>
<span class="smcap">Agl.</span> Gli domanderò che dia ad Atene, agli amici...
propizj gli eventi...<a class="tag" id="tag104" href="#note104">[104]</a> a Mènecle... (<i>con lungo
<span class="pagenum" id="Page_82">[82]</span>
sospiro di rassegnazione</i>) lunghi anni di vita...
a te...
</p>

<p>
<span class="smcap">El.</span> (<i>c. s.</i>) A me...?
</p>

<p>
<span class="smcap">Agl.</span> A te mandi una bella sposa che ti torni
allegro... e ti faccia perdere quel muso lungo,
serio serio... da Anassàgora inciprignito...<a class="tag" id="tag105" href="#note105">[105]</a>
(<i>Elèo fa un gesto di dispetto e dà uno strappo
ai fiori</i>) Ahi! ahi... no, così, che me li rovini!...
(<i>ripigliando la frase di prima</i>) e tanti
bei piccini che, quando fai quella faccia, si
mettano a strillare tutti insieme... A me poi...
(<i>sospende il lavoro e s'appoggia coi gomiti sul
tavolo in atto di riflettere</i>) vediamo!... A me...
(<i>sospirando</i>) A me già... niente piccini... (<i>si
arresta improvvisamente per tornar a badare a
quello che fa Elèo</i>) Ma hai capito di lasciar
stare!... di non buttarmeli sossopra!... Guarda
che sgarbato confusionario!... Cattivo!...
</p>

<p>
<span class="smcap">El.</span> (<i>con voce insinuante</i>) Ma qui ci andrebbe
dell'edera perchè spicchino sul verde cupo
le rose...
</p>

<p>
<span class="smcap">Agl.</span> Già... (<i>vivamente, prendendo dell'edera e raggiustando
la ghirlanda</i>) Così... ti pare?...
</p>

<p>
<span class="pagenum" id="Page_83">[83]</span>
</p>

<p>
<span class="smcap">El.</span> E non c'è neppure, tra le rose e l'edera,
un corimbo di narcisi... neppur uno dei fiori
cari alle due dee sotterranee...<a class="tag" id="tag106" href="#note106">[106]</a> Ci starebbero
così bene!...
</p>

<p>
<span class="smcap">Agl.</span> Grazie della novità. Ma roba comperata
non so che farne, e nel giardino, giù, non
ne abbiamo. Magari! mio padre li amava
tanto...
</p>

<p>
<span class="smcap">El.</span> Quei bei narcisi... là... della rupe di Colòno,
dove tanti ce n'era...
</p>

<p>
<span class="smcap">Agl.</span> E dove c'era, per coglierli, da scavezzarsi
il collo. Sicuro che a Colòno ce ne sono!...
Anche in Macedonia, anche in Tracia, anche
in Persia ce ne saranno!... Però, se è vero
che i morti ci leggono nel cuore... (<i>nel volger
lentamente l'occhio dal lavoro, verso Elèo, a
prima giunta non lo vede più</i>). Elèo!... (<i>Elèo che
alle parole di Aglae si è improvvisamente mosso
per correr via di soppiatto, trovasi già sulla porta.
Aglae si alza vivissimamente</i>) Ah!...
</p>

<p>
<span class="smcap">El.</span> (<i>scena muta fra Aglae ed Elèo. Elèo ad Aglae
mostrandole la ghirlanda, con voce commossa</i>)
Neppure uno... di quelli là... Non sarebbe
<span class="pagenum" id="Page_84">[84]</span>
bello... non sarebbe bello!... (<i>s'avvia ad uscire,
poi tornando sui suoi passi vivamente, prende per
una mano Aglae, e guardandola affettuoso, le
soggiunge con voce lenta, rotta dall'emozione</i>) Se
è vero che i morti ci leggono nel cuore...
essi lo sanno... che non è un delitto... la memoria!
(<i>fugge via</i>).
</p>

<div class="blockquote">
<p>
(Aglae è rimasta un minuto presso la soglia, pensierosa,
tristissima; poi s'abbandona su di uno scanno,
e cela il volto nelle mani).
</p>
</div>

<h3>SCENA IV.</h3>

<p class="pers">
<span class="smcap">Aglae</span> e <span class="smcap">Crìside</span>.
</p>

<p>
<span class="smcap">Crìs.</span> (<i>entra vivissima e gaia, e corre ad abbracciare
Aglae</i>) Buon dì, cara Aglae!
</p>

<p>
<span class="smcap">Agl.</span> (<i>andandole incontro e baciandola</i>) O mia buona
Crìside!...
</p>

<p>
<span class="smcap">Crìs.</span> Sempre lavori?...
</p>

<p>
<span class="smcap">Agl.</span> Passo le ore.
</p>

<p>
<span class="smcap">Crìs.</span> Ho incontrato il giovane Elèo che usciva
correndo come un disperato verso porta Ippade,
<span class="pagenum" id="Page_85">[85]</span>
sulla via di Colòno!... (<i>gesto vivo di
Aglae</i>) O aurea Venere! altro che quelli che
corron lo stadio!...
</p>

<p>
<span class="smcap">Agl.</span> È stato qui dianzi a cercar di Mènecle...
</p>

<p>
<span class="smcap">Crìs.</span> Che? è andato a Colòno il tuo Mènecle
oggi?
</p>

<p>
<span class="smcap">Agl.</span> Oh no... ma... (<i>sviando il discorso</i>) ma che
grazie dovrò dirti, o mia Crìside, del tuo dono
sì caro e gentile? (<i>va a prendere lo specchio</i>)
Ma sai che è bello! tanto bello! perfino adulatore!...
</p>

<p>
<span class="smcap">Crìs.</span> Ah, nessuno ti adulerà più di quello che
Venere ti ha adulato nel nascere... Tranne il
cinto d'oro, tutti i suoi doni t'ha dato...<a class="tag" id="tag107" href="#note107">[107]</a>
Così t'avesse dato... anche di meglio impiegarli...
</p>

<p>
<span class="smcap">Agl.</span> (<i>con affettuoso rimprovero</i>) Crìside!...
</p>

<p>
<span class="smcap">Crìs.</span> (<i>maliziosa</i>) Ma sai che questo specchio ha
anche una virtù tutta sua?
</p>

<p>
<span class="smcap">Agl.</span> Davvero?
</p>

<p>
<span class="smcap">Crìs.</span> (<i>scherzosa</i>) Esso riflette anche ciò che non
si vede: ti svela i più bei contrasti pittorici
che mente d'artista possa immaginare...
</p>

<p>
<span class="pagenum" id="Page_86">[86]</span>
</p>

<p>
<span class="smcap">Agl.</span> (<i>vivissima</i>) Ah! sì! me ne sono accorta!
</p>

<p>
<span class="smcap">Crìs.</span> (<i>con aria di malizia affettuosa</i>) Allora, sai
ciò che esso dice in questo momento? Che
il sorriso del tuo volto è come il rovescio
della tua anima: l'uno vorrebb'essere sereno,
come lo sguardo della dea, tua protettrice;
l'altra è triste come l'occhio della Parca. È
un filo di luce che non sa rompere la nuvola.
Questo dice lo specchio, e... nevvero...
Aglae, che lo specchio... indovina?
</p>

<p>
<span class="smcap">Agl.</span> (<i>dopo una pausa, voltando discorso</i>) E... come
sta tuo marito?
</p>

<p>
<span class="smcap">Crìs.</span> Tuo fratello... bene... grazie agli dei... ma
non è la rispo...
</p>

<p>
<span class="smcap">Agl.</span> (<i>interrompendo</i>) E da un po' non si lascia
vedere... perchè?
</p>

<p>
<span class="smcap">Crìs.</span> Esce così di rado... È tanto occupato in
casa...
</p>

<p>
<span class="smcap">Agl.</span> Molte aringhe per clienti da stendere?...
Molti affari dell'Eliea?...
</p>

<p>
<span class="smcap">Crìs.</span> (<i>esitante</i>) Oh sì... molti affari! molti!... fin
troppi...
</p>

<p>
<span class="smcap">Agl.</span> E ti vuol bene sempre?
</p>

<p>
<span class="pagenum" id="Page_87">[87]</span>
</p>

<p>
<span class="smcap">Crìs.</span> Sì... almeno... me lo dice...
</p>

<p>
<span class="smcap">Agl.</span> Ah...! quando te lo dice?
</p>

<p>
<span class="smcap">Crìs.</span> (<i>con accento ingenuo</i>) Oh varie volte!... La
mattina, per esempio, quando apro gli occhi,
e prima che mi alzi... poi... mentre mi alzo
e mentre le fantesche mi vestono... mentre
mi pettinano... e quando offro alla dea le divozioni
del mattino... o quelle del vespero...
e poi... così... alla sera... quando mi corico...
me lo ripete fino a che mi sono addormentata...
e poi... quando dormo... nella notte... per
isvegliarmi...
</p>

<p>
<span class="smcap">Agl.</span> (<i>con serietà scherzosa</i>) Infatti... son varie
volte. E... ti bastano?
</p>

<p>
<span class="smcap">Crìs.</span> (<i>comicamente ingenua</i>) Sì... sì...
</p>

<p>
<span class="smcap">Agl.</span> Ah... proprio...?
</p>

<p>
<span class="smcap">Crìs.</span> Ecco... dirò... alle volte... lì al momento...
mi pare quasi... sì... che siano come troppe!...
Ma poi nel dirmelo (<i>abbassando gli occhi
con grazia sorridente ed ingenua</i>) siccome
cambia tanto la voce... me lo dice in tante
maniere diverse... con negli occhi tante
espressioni diverse... così mi pare sempre
<span class="pagenum" id="Page_88">[88]</span>
una cosa diversa... che... insomma... fa piacere...!
</p>

<p>
<span class="smcap">Agl.</span> (<i>scherzosamente seria</i>) Ah, già! sicuro!... i
discorsi variati piacciono sempre...
</p>

<p>
<span class="smcap">Crìs.</span> Oh, sì... tanto! Perchè, sai, quando non
sa più come dirmelo in prosa, così per cambiare...
anche in versi me lo dice...
</p>

<p>
<span class="smcap">Agl.</span> Ah!...
</p>

<p>
<span class="smcap">Crìs.</span> L'altra sera aveva studiato tanto... e io,
nella notte, tanto di muso!... la mattina, nello
svegliarmi, ho trovato questo sotto all'origliere:
</p>

<div class="poem"><div class="stanza">
<p class="i01">Studiai del Meònio le pagine</p>
<p class="i02">  Per dirti d'amor nova idea:</p>
<p class="i02">  Quai dolci parole, nell'isola,</p>
<p class="i02">  Ulisse a Calipso dicea:</p>

</div><div class="stanza">
<p class="i03">    D'amore in che accenti Anadiòmene</p>
<p class="i02">  Col frigio pastor favellò:...</p>
<p class="i02">  Studiai del Meònio le pagine...</p>
<p class="i02">  E... <i>t'amo!</i> altro dirti non so.</p>

</div><div class="stanza">
<p class="i01">Frugato ho ne' canti d'Orfeo</p>
<p class="i02">  Per dirti d'amor novo stile:</p>
<p class="i02">  Com'egli, fra 'l pianto letèo,</p>
<p class="i02">  Chiamasse la sposa gentile:...</p>

</div><div class="stanza">
<p class="i01"><span class="pagenum" id="Page_89">[89]</span></p>

</div><div class="stanza">
<p class="i03">    Qual voce a' suoi cantici amanti</p>
<p class="i02">  La selva e 'l leon trascinò:...</p>
<p class="i02">  Frugato ho d'Orfeo tutti i canti...</p>
<p class="i02">  E... <i>t'amo!</i> altro dirti non so.</p>

</div><div class="stanza">
<p class="i03">    L'ho chiesto di Saffo al lamento</p>
<p class="i02">  E al vecchio dai brindisi d'oro:</p>
<p class="i02">  Ognun rispondeami: lo sento...</p>
<p class="i02">  Ma come insegnartelo... ignoro.</p>

</div><div class="stanza">
<p class="i03">    E frugo!... e altre immagini chiamo!...</p>
<p class="i02">  Ah!... un lampo qui alfin balenò!</p>
<p class="i02">  Ah!... eccola! eccola!... è: <i>t'amo!...</i></p>
<p class="i01">(<i>battendosi la fronte come chi trova un'idea</i>)</p>
<p class="i02">  La nova parola ch'io so.</p>
</div></div>

<div class="blockquote">
<p>
(<i>Mentre Crìside va leggendo questi versi da un
biglietto che s'è tolto dallo stròfio, Aglae apre e
sfoglia, come rileggendo distratta, il libro che stava
leggendo prima</i>).
</p>
</div>

<p>
Ti piacciono?
</p>

<p>
<span class="smcap">Agl.</span> Sì...
</p>

<p>
<span class="smcap">Crìs.</span> Che cos'hai lì? (<i>guardando</i>) Le <i>Trachinie</i>
di Sofocle! Dejanira abbandonata!... Oh che
brutti argomenti!...
</p>

<p>
<span class="smcap">Agl.</span> (<i>con serietà scherzosa</i>) Ah, sì!... c'è meno
varietà che ne' tuoi... E come dicevi... Fania
<span class="pagenum" id="Page_90">[90]</span>
dunque è tanto occupato... Sono queste le
molte occupazioni...
</p>

<p>
<span class="smcap">Crìs.</span> Già!... anche queste!
</p>

<p>
<span class="smcap">Agl.</span> (<i>comicamente seria</i>) Tutto il tempo che
avanza è per i clienti dell'Eliea...
</p>

<p>
<span class="smcap">Crìs.</span> (<i>comicamente ingenua</i>) Oh, tutto!...
</p>

<p>
<span class="smcap">Agl.</span> (<i>c. s.</i>) I clienti sono ben serviti. Sicchè, di
quelle preziose notizie che ti dà tuo marito...
tu non resti priva... se non quando
esci di casa... come oggi...
</p>

<p>
<span class="smcap">Crìs.</span> Oh no... mi verrà certo a momenti qui
a raggiungere...<a class="tag" id="tag108" href="#note108">[108]</a>
</p>

<p>
<span class="smcap">Agl.</span> Ah, bravo Fania!... e dimmi... (<i>sorridente
con gesto espressivo</i>) quando...?...
</p>

<p>
<span class="smcap">Crìs.</span> Oh, quello... (<i>nasconde tra sorridente e vergognosa
la faccia sulle spalle di Aglae</i>) quello... vedi...
c'è tempo... (<i>vivamente ripigliando</i>) Ma tu che
mi fai tutte queste domande, non hai però ancora
risposto alla mia. Cattiva! tu scherzi... ma
a nasconderti alla tua Crìside non ci riesci...
</p>

<p>
<span class="smcap">Agl.</span> Già... lo specchio...
</p>

<p>
<span class="smcap">Crìs.</span> No, no, è inutile. Tu non sei allegra... non
lo sei mai...
</p>

<p>
<span class="pagenum" id="Page_91">[91]</span>
</p>

<p>
<span class="smcap">Agl.</span> Io qui in casa non ho per distrarmi tutte
quelle tali novità della giornata...
</p>

<p>
<span class="smcap">Crìs.</span> E questo è il male! e qualcuno ne ha colpa;
e un po' anche tu — oh sì, per Cerere, anche
tu — che per distrarti non fai nulla! Stai
sempre chiusa invisibile come la Pitonessa...
L'altro mese nè alle feste Scire nè alle Targelie
non t'han veduta... all'ultima gara delle
tragedie neppure... in casa mia da un mese
non metti piede...
</p>

<p>
<span class="smcap">Agl.</span> Dovrei venire a disturbare i profondi studî
letterari di tuo marito?
</p>

<p>
<span class="smcap">Crìs.</span> (<i>affettuosamente corrucciata</i>) Aglae!... (<i>Si sente
di dentro la voce di Fania che domanda:</i> È qui
da Aglae?) (<i>con gioia</i>) Oh eccolo! la sua voce!
</p>

<p>
<span class="smcap">Agl.</span> (<i>con serietà canzonatoria</i>) È un pezzo che
non vi vedete?
</p>

<p>
<span class="smcap">Crìs.</span> Oh, è già quasi da un quarto d'ora!...
(<i>accorgendosi dal volto di Aglae dell'intenzione
motteggiatrice</i>) Cattiva!...
</p>

<p>
<span class="pagenum" id="Page_92">[92]</span>
</p>

<h3>SCENA V.</h3>

<p class="pers">
<i>Dette e</i> <span class="smcap">Fania</span>.
</p>

<p>
<span class="smcap">Fania</span> (<i>entrando</i>) Oh sorellina!... Crìside!...
</p>

<p>
<span class="smcap">Agl.</span> (<i>cortesemente canzonatoria</i>) Oh fratellino!...
Che miracolo!... Dopo un mese! Qualche
buon genio m'ha fatto uno sternuto!...<a class="tag" id="tag109" href="#note109">[109]</a>
</p>

<p>
<span class="smcap">Fan.</span> Cara Aglae... perdona... sai... tanti affari...
</p>

<p>
<span class="smcap">Agl.</span> (<i>guardando maliziosamente Crìside</i>) Sappiamo!...
sappiamo!...
</p>

<p>
<span class="smcap">Crìs.</span> Fania!...
</p>

<p>
<span class="smcap">Fan.</span> (<i>ad Aglae</i>) Come stai? Come sta Mènecle?
</p>

<p>
<span class="smcap">Agl.</span> Grazie. Benissimo.
</p>

<p>
<span class="smcap">Fan.</span> (<i>a Crìside</i>) E tu... così... sei scappata via...
senza dirmi niente... brava!...
</p>

<p>
<span class="smcap">Crìs.</span> Non la finivi mai...
</p>

<p>
<span class="smcap">Agl.</span> Via... non rimproverarla...
</p>

<p>
<span class="smcap">Fan.</span> Oh no, ma... (<i>a Crìside, serio</i>) Ma ero ben
buono io d'accompagnarti...
</p>

<p>
<span class="smcap">Crìs.</span> Già... per il gran viaggio da porta Ceràmica
a venir qui...
</p>

<p>
<span class="pagenum" id="Page_93">[93]</span>
</p>

<p>
<span class="smcap">Fan.</span> (<i>con paternale serio-amorevole</i>) Non è per
questo... ma una moglie giovane non istà
bene uscir per Atene in visite senza il marito...<a class="tag" id="tag110" href="#note110">[110]</a>
n'è vero, Aglae?
</p>

<p>
<span class="smcap">Crìs.</span> (<i>con civetteria, parlando ad Aglae</i>) E il marito
correr dietro a tutti i passi della moglie
come un can segugio di Laconia dietro l'orma
della lepre... n'è vero, Aglae, che non istà
bene neppur questo?
</p>

<p>
<span class="smcap">Agl.</span> (<i>con serietà comica</i>) A meno che la lepre
sia contenta...
</p>

<p>
<span class="smcap">Crìs.</span> (<i>brusca, con civetteria</i>) Oh questo poi!...
</p>

<p>
<span class="smcap">Fan.</span> Crìside!...
</p>

<p>
<span class="smcap">Crìs.</span> Zitto là!... per Aglàuro! Siam le nipoti di
Teseo...<a class="tag" id="tag111" href="#note111">[111]</a> e non siam le schiave dei mariti...
noi...
</p>

<p>
<span class="smcap">Fan.</span> (<i>sorridente</i>) Lo si vede! Però Solone, veramente
ha disposto che la brava moglie
ateniese dovrebbe star sotto al marito...
</p>

<p>
<span class="smcap">Crìs.</span> (<i>rifacendogli la voce</i>) E Temistocle, ateniese,
stava sotto alla moglie,<a class="tag" id="tag112" href="#note112">[112]</a> eppure
sconfisse i Persiani... ed era quel Temistocle
che era...
</p>

<p>
<span class="pagenum" id="Page_94">[94]</span>
</p>

<p>
<span class="smcap">Agl.</span> (<i>a parte, li guarda sospirando</i>) Eh! almeno
loro si divertono!...
</p>

<p>
<span class="smcap">Crìs.</span> ... e mio marito Fania, se fossero verità
tutte quelle bugie che mi dice, dovrebbe imparare
dal vincitore di Salamina...
</p>

<p>
<span class="smcap">Agl.</span> Come si sconfiggono i Persiani?
</p>

<p>
<span class="smcap">Crìs.</span> No... come si trattano le mogli. Essere forti
contro gli uomini... bel merito!... Essere deboli
con noi... quello è il bello!
</p>

<p>
<span class="smcap">Agl.</span> (<i>a Crìside</i>) Veramente, sai, mi pare che un
po' di Temistocle abbia già imparato...
</p>

<p>
<span class="smcap">Crìs.</span> (<i>con civetteria stizzosa</i>) Oh, non abbastanza!...
E poi un bravo marito dovrebbe essere anche
un bravo fratello... (<i>abbraccia affettuosamente
Aglae</i>) e io non voglio, sai, che egli ti trascuri...
povera Aglae!... E s'egli ti trascura ancora,
io trascurerò lui!... Guardala, Fania, che ciera
triste!... (<i>tenendola abbracciata</i>) Oh tuo padre...
vostro padre... sia pace alla sua ombra... ma
ha avuto un gran torto verso te...
</p>

<p>
<span class="smcap">Agl.</span> (<i>con voce di rimprovero</i>) Crìside!
</p>

<div class="blockquote">
<p>
(Fania, alle parole di Crìside, si tira pensieroso e
serio in disparte).
</p>
</div>

<p>
<span class="pagenum" id="Page_95">[95]</span>
</p>

<p>
<span class="smcap">Crìs.</span> Oh, le due dee mi guardino dal dir ingiuria
alla sua memoria... Epònimo fu prode
e virtuoso, ma sbaglia tante volte su nell'Olimpo
Giove, sbagliano anche sulla terra
i virtuosi... ed Epònimo (<i>si guarda intorno</i>) — Mènecle
non c'è — non fu previdente pel tuo
destino... Se egli che ti amava tanto, tornasse
dagli Elisi...
</p>

<p>
<span class="smcap">Agl.</span> Se tornasse dagli Elisi, vedrebbe che Aglae
non chiede e non ha alla sua memoria verun
conto da chiedere. (<i>con voce incisiva, a Fania</i>)
N'è vero, Fania? (<i>Fania non risponde, e rimane
in disparte, pensieroso, a testa china</i>) Mio
padre mi affidava, morendo, all'uomo che
gli salvò in campo la vita, lo riscattò dalla
prigionia di guerra, lo soccorse nella povertà,
raccolse il suo ultimo sospiro. Se affidandomi
a Mènecle ha consultato il suo cuore, mio
padre ha compiuto il debito suo...
</p>

<p>
<span class="smcap">Crìs.</span> (<i>seria, fissando Fania</i>) E allora gli altri non
han compiuto il loro...
</p>

<p>
<span class="smcap">Agl.</span> E perchè? Mènecle, oltre amico, era il solo
lontano congiunto che la legge chiamasse a
<span class="pagenum" id="Page_96">[96]</span>
sposar l'orfana... o farle la dote.<a class="tag" id="tag113" href="#note113">[113]</a> S'egli
non trovò altri degni di me, osservando la
legge, Mènecle ha compiuto l'ufficio suo...
Non ho ragione, Fania?
</p>

<p>
<span class="smcap">Crìs.</span> Già, la legge!... È bello osservar la legge,
per iscaldarsi le mani fredde al sole di sedici
primavere!...
</p>

<p>
<span class="smcap">Fan.</span> No, no, Crìside, ha ragione Aglae. Sono
io forse, che il mio ufficio di fratello, nel
dar l'assenso, non l'ho compiuto...<a class="tag" id="tag114" href="#note114">[114]</a>
</p>

<p>
<span class="smcap">Crìs.</span> (<i>a Fan.</i>) Già... lo sapevo... brutto egoista!...
Per te però ci hai ben pensato.
</p>

<p>
<span class="smcap">Fan.</span> Oh Crìside, ti giuro...
</p>

<p>
<span class="smcap">Crìs.</span> (<i>dandogli sulla voce</i>) Zitto là! ne discorreremo.
(<i>ad Aglae, con voce affettuosa</i>) Ma
dimmi un po'... almeno Mènecle...
</p>

<p>
<span class="smcap">Agl.</span> Oh... Mènecle... non ho niente a ridire. Fa
quello che è in lui...
</p>

<p>
<span class="smcap">Crìs.</span> Quello ch'è in lui!... Non è molto!...
</p>

<p>
<span class="smcap">Agl.</span> Ci vediamo del resto, da qualche tempo
in qua, così poco... Adesso poi, tra gli affari
della Eliea e quei di Tebe, ancora meno...
</p>

<p>
<span class="smcap">Crìs.</span> Per cui... sempre sola?...
</p>

<p>
<span class="pagenum" id="Page_97">[97]</span>
</p>

<p>
<span class="smcap">Agl.</span> Sola.
</p>

<p>
<span class="smcap">Crìs.</span> E il tuo cuore?
</p>

<p>
<span class="smcap">Agl.</span> È tranquillo.
</p>

<p>
<span class="smcap">Crìs.</span> La tua mente?
</p>

<p>
<span class="smcap">Agl.</span> Riposa.
</p>

<p>
<span class="smcap">Crìs.</span> I sensi?
</p>

<p>
<span class="smcap">Agl.</span> (<i>vivissima, nervosa</i>) Dormono.
</p>

<p>
<span class="smcap">Crìs.</span> (<i>alzandosi</i>) Ebbene... alla tua età... con queste
belle giornate... con questo sole... io non dormirei...
</p>

<p>
<span class="smcap">Agl.</span> Perchè Fania ti sveglia... me l'hai detto.
</p>

<p>
<span class="smcap">Crìs.</span> (<i>a Fania, sottovoce</i>) Meriteresti, per l'aurea
Venere, che invece di me, ti avessero dato
in moglie la vecchia Mìrtala! Provar un po'
anche tu... che gusto!...
</p>

<p>
<span class="smcap">Fan.</span> Zitta!... (<i>si sente di dentro la voce di Cròbilo</i>)
È qui suo marito...
</p>

<p>
<span class="pagenum" id="Page_98">[98]</span>
</p>

<h3>SCENA VI.</h3>

<p class="pers">
<i>Detti</i>, <span class="smcap">Cròbilo</span>, <i>un momento</i> <span class="smcap">Blèpo</span>.
</p>

<p>
<span class="smcap">Blèpo.</span> (<i>annunziando, dalla soglia</i>) Cròbilo di Stefano
Colonèo.
</p>

<p>
<span class="smcap">Agl.</span> Oh, avanti!...
</p>

<p>
<span class="smcap">Fan.</span> (<i>mentre Blèpo esce per introdur Cròbilo, si
appressa ad Aglae e le parla in disparte</i>) Però
Mènecle dovrebbe anche comprendere certe
cose... e trattarti un po' meglio...
</p>

<p>
<span class="smcap">Agl.</span> (<i>sorridente</i>) Farmi delle poesie amorose, e
pormele, quando dormo, sotto il cuscino?
</p>

<p>
<span class="smcap">Fan.</span> Crìside!
</p>

<div class="blockquote">
<p>
(Apostrofa Crìside un po' brusco, e si bisticcia sottovoce
con lei, mentre entra Cròbilo).
</p>
</div>

<p>
<span class="smcap">Cròb.</span> Salve, gentile Aglae!... La bella Venere
ti guardi...
</p>

<p>
<span class="smcap">Agl.</span> Vicino Cròbilo, sii il benvenuto.
</p>

<p>
<span class="smcap">Cròb.</span> Vezzosa Crìside, Fania, buon dì. (<i>vedendoli
discorrere a parte</i>) (Bella coppia di tortore
di Sicilia!)<a class="tag" id="tag115" href="#note115">[115]</a> E il nostro caro Mènecle
non è in casa?
</p>

<p>
<span class="pagenum" id="Page_99">[99]</span>
</p>

<p>
<span class="smcap">Agl.</span> È uscito da poco. Per lui venivi...?
</p>

<p>
<span class="smcap">Cròb.</span> Oh... per lui... per te... e per lei...
</p>

<p>
<span class="smcap">Agl.</span> Tua moglie?
</p>

<div class="blockquote">
<p>
(Durante questo dialogo con Cròbilo, Fania e Crìside
si bisticciano amorosamente in disparte).
</p>
</div>

<p>
<span class="smcap">Cròb.</span> Già... la mia caaaaara moglie!... Mi disse
che la ti veniva a far visita e che passassi
a prenderla, sull'ora sesta. A quel che pare
è in ritardo...
</p>

<p>
<span class="smcap">Agl.</span> Attendila dunque...
</p>

<p>
<span class="smcap">Cròb.</span> Grazie. Avrà lavorato più del solito col
minio e coi cosmetici... o si sarà indugiata
a fare la sua chiaccheratina solita con le vicine...
Ah, quando la comincia... l'è come il
disco di bronzo appeso agli alberi dell'oracolo
di Dodòna! se appena lo tocchi del dito,
<i>diiiinnnnnn!!!</i> ti suona per tutto un giorno:
anzi il bronzo finisce prima: ma lei, finito il
giorno, la mi va avanti anche la notte!...<a class="tag" id="tag116" href="#note116">[116]</a>
O Giove miracoloso, che delizia!
</p>

<p>
<span class="smcap">Agl.</span> Eppure, bisogna dire che tu avessi gran
bisogno di consultarli, gli oracoli, poichè
questo disco ci sei andato a picchiare..
</p>

<p>
<span class="pagenum" id="Page_100">[100]</span>
</p>

<p>
<span class="smcap">Cròb.</span> Pur troppo. Si fossero i corvi portata
via la prònuba che m'ha sedotto a queste
nozze!...<a class="tag" id="tag117" href="#note117">[117]</a>
</p>

<p>
<span class="smcap">Agl.</span> (<i>scherzosa</i>) Senti Fania...
</p>

<p>
<span class="smcap">Fan.</span> Che c'è?
</p>

<p>
<span class="smcap">Agl.</span> Cròbilo maledice alla prònuba del suo matrimonio...
E tu alla tua?
</p>

<p>
<span class="smcap">Fan.</span> (<i>guardando Crìside amorosamente e abbracciandola</i>)
Io prego i Numi che le donino i
beni della terra...<a class="tag" id="tag118" href="#note118">[118]</a>
</p>

<p>
<span class="smcap">Agl.</span> (<i>a Cròbilo, scherzosa</i>) Senti? questi son mariti!
</p>

<p>
<span class="smcap">Cròb.</span> (<i>ad Aglae, scherzoso, additandole Crìside</i>)
Vedi...? queste sono mogli...
</p>

<p>
<span class="smcap">Crìs.</span> (<i>va ad abbracciar Aglae</i>) Aglae! (<i>discorrono
insieme</i>).
</p>

<p>
<span class="smcap">Fan.</span> (<i>a Cròbilo, mentre Aglae e Crìside conversano
fra loro</i>) E la tua che cos'è?
</p>

<p>
<span class="smcap">Cròb.</span> La mia... la mia... come si chiamano quelle
che rubarono le cene di Fineo?
</p>

<p>
<span class="smcap">Fan.</span> Le arpìe...
</p>

<p>
<span class="smcap">Cròb.</span> Bravo! Fa conto... con le ali di meno,
e la dote di più.<a class="tag" id="tag119" href="#note119">[119]</a>
</p>

<p>
<span class="smcap">Fan.</span> È sempre qualcosa. (<i>batte sulla spalla a Cròbilo</i>)
<span class="pagenum" id="Page_101">[101]</span>
Cròbilo, Cròbilo, anche il cavallo scita
sprezza la biada che vuol mangiare.<a class="tag" id="tag120" href="#note120">[120]</a> Mi
dicono che la biada era discreta... Quattro
talenti...
</p>

<p>
<span class="smcap">Cròb.</span> (<i>continuando annoiato</i>) ... e una possessione
nell'isola di Egìna...
</p>

<p>
<span class="smcap">Fan.</span> ... vigneti e terreni aratorî...
</p>

<p>
<span class="smcap">Cròb.</span> ... che rendono all'anno centodue mine. La
mi fa il conto tutti i giorni sulle dita... e
si lagna che suo padre li facea rendere di
più...<a class="tag" id="tag121" href="#note121">[121]</a> O Giove Olimpio!... Felice chi è
ricco del suo!<a class="tag" id="tag122" href="#note122">[122]</a> Per noi altri mariti poveri,
i tesori delle mogli son carboni!...<a class="tag" id="tag123" href="#note123">[123]</a> Se
sapevo di far questa vita, preferivo condur a
pascere le capre sul Fellèo!...<a class="tag" id="tag124" href="#note124">[124]</a>
</p>

<p>
<span class="smcap">Fan.</span> Sei sempre a tempo... corri...
</p>

<p>
<span class="smcap">Cròb.</span> Non c'è premura.
</p>

<p>
<span class="smcap">Crìs.</span> (<i>interrompendo il discorso con Aglae, e voltandosi
a Cròbilo e Fania</i>) E così, Fania, Cròbilo
non ha ancor finito di contar tutti i difetti
di sua moglie?<a class="tag" id="tag125" href="#note125">[125]</a>
</p>

<p>
<span class="pagenum" id="Page_102">[102]</span>
</p>

<p>
<span class="smcap">Fan.</span> Pare di no...
</p>

<p>
<span class="smcap">Cròb.</span> Tutti!... Ci vorrebb'altro... È il catalogo
di Esìodo!...
</p>

<p>
<span class="smcap">Crìs.</span> E glie la fai, di', a tua moglie, l'enumerazione
del catalogo?
</p>

<p>
<span class="smcap">Cròb.</span> A mia moglie?... eh!... quello ci mancherebbe!
</p>

<p>
<span class="smcap">Crìs.</span> E perchè?
</p>

<p>
<span class="smcap">Cròb.</span> Perchè Giove ha dato agli uomini gli
occhi per vederci, e non per farseli cavare
dalle mogli...
</p>

<p>
<span class="smcap">Crìs.</span> Ma sai, o Cròbilo, che non è molto lusinghiero,
a noi mogli tutte quante in generale,
saper che gl'incliti mariti ci fanno l'occhio
del pesce morto in casa, e fuori di casa se
ne vanno... a recitarci que' tuoi panegirici?!...
Fania, spero bene...
</p>

<p>
<span class="smcap">Cròb.</span> Bella Crìside! ma Venere mi guardi dallo
sparlar delle mogli in generale! qui, innanzi
ad Aglae e innanzi a te!... ma ti pare?!... Le
mogli, eh si sa, ce n'ha di buone e di cattive...
La va a chi tocca... Anzi, di regola,
le mogli sono una bellissima istituzione: è
<span class="pagenum" id="Page_103">[103]</span>
appunto per confermare la regola che ci sono
le eccezioni... e queste non divertono... Del resto,
vedi benissimo, non c'è moglie cattiva a
cui non si possa contrapporne una modello...
Citami, nelle tragedie, Clitennestra... uxoricida
fin che vuoi... ma io ti rispondo con Penelope.
Fedra era incestuosa... ma Alceste era virtuosissima.
Su Medea, cuor di tigre, c'è molto da
ridire: ma, dall'altra parte... dall'altra parte...
(<i>si interrompe con tutta naturalezza, come chi
finge cercar nella memoria e non trova</i>) ora non
saprei. Elena! peggio di una civetta!... ma
invece... invece... (<i>c. s.</i>) adesso mi verrà in
mente... Ermione! tracotante e sanguinaria;
Creùsa, egoista e vendicativa; Menalippe,
adultera... ma all'opposto... all'opposto... (<i>c. s.</i>)
che so io... insomma, se lo dicevo che le eccezioni
fermano la regola!...<a class="tag" id="tag126" href="#note126">[126]</a>
</p>

<p>
<span class="smcap">Crìs.</span> (<i>ironicamente rispondendo all'ironia comica
di Cròbilo</i>) E a quel che pare... fermano anche
di preferenza la tua memoria...
</p>

<div class="blockquote">
<p>
(Durante questo dialogo, Aglae e Fania discorrono
fra loro).
</p>
</div>

<p>
<span class="pagenum" id="Page_104">[104]</span>
</p>

<p>
<span class="smcap">Cròb.</span> Ah, sicuro!... (<i>sospirando comicamente</i>) perchè
è su di esse che faccio un corso di
studî pratici...
</p>

<p>
<span class="smcap">Crìs.</span> (<i>ironicamente suggestiva</i>) E quelle mogli delle
tragedie ti servono poi per i confronti teorici...
</p>

<p>
<span class="smcap">Cròb.</span> Precisamente. Una consolazione... come
un'altra.
</p>

<p>
<span class="smcap">Crìs.</span> Perchè?
</p>

<p>
<span class="smcap">Cròb.</span> Perchè di sì... Per esempio, tu, Fania...
sei storpio...
</p>

<p>
<span class="smcap">Fan.</span> (<i>risentito</i>) Io?... Lo sarai tu.
</p>

<p>
<span class="smcap">Cròb.</span> (<i>calmo</i>) Supponiamo che lo sii. Sei storpio...
e te ne affliggi... perchè non puoi correr
dietro a Crìside... ma vai a teatro, vedi in
iscena Filottète, che è più storpio di te, e ti
consoli.<a class="tag" id="tag127" href="#note127">[127]</a> Tu, Crìside, sei tradita indegnamente
da Fania...
</p>

<p>
<span class="smcap">Crìs.</span> (<i>furiosa</i>) Eh? tradita? io?! bada a quel
che dici...
</p>

<p>
<span class="smcap">Cròb.</span> (<i>calmissimo</i>) È un'ipotesi...
</p>

<p>
<span class="smcap">Crìs.</span> Ma io non so che farne delle tue ipotesi...
intendi?
</p>

<p>
<span class="smcap">Cròb.</span> Bene, bene. (<i>con flemma, correggendosi</i>) Tu,
<span class="pagenum" id="Page_105">[105]</span>
Aglae, sei tradita indegnamente da Mènecle...
è una ipotesi...
</p>

<p>
<span class="smcap">Agl.</span> (<i>pacatissima, con mesto sorriso</i>) Va pur là...
non mi arrabbio... io...
</p>

<p>
<span class="smcap">Cròb.</span> (<i>a parte</i>) (Poveretta! si capisce!...) sei costernata,
disperata del tradimento...
</p>

<p>
<span class="smcap">Agl.</span> Oh, questo poi...
</p>

<p>
<span class="smcap">Cròb.</span> È un'ipotesi... (<i>tra sè</i>) (sbagliata a quel
che pare...)
</p>

<p>
<span class="smcap">Cròb.</span> Ma vai a teatro e vedi Medea tradita da
Giasone ancor più indegnamente di te... e
contemplando la di lei sventura, eccoti confortata
della tua. Ebbene anch'io... io... come
mi vedi... sono un marito disgraziato... e tutti
i giorni mando alle stelle dei sospironi grevi,
che Giove, se non fosse sordo, sarebbe obbligato
a sentirli: ma vado alla tragedia, e
sento Agamènnone, dentro le quinte, che
strilla <i>ahi! ahi!</i><a class="tag" id="tag128" href="#note128">[128]</a> perchè sua moglie nel
bagno gli sta facendo la festa... allora mando
un sospiro più leggiero, e dico: pazienza!...
fino a qui mia moglie non è venuta ancora...
e speriamo non ci venga...
</p>

<p>
<span class="pagenum" id="Page_106">[106]</span>
</p>

<h3>SCENA VII.</h3>

<p class="pers">
<i>Detti e</i> <span class="smcap">Mènecle</span> <i>con</i> <span class="smcap">Mìrtala</span>.
</p>

<p>
<span class="smcap">Mèn.</span> (<i>entrando ha raccolto e frainteso le ultime
parole di Cròbilo</i>) Oh altro se ci viene...
</p>

<p>
<span class="smcap">Cròb.</span> (<i>dà un balzo, spaventato</i>) Eh!...
</p>

<p>
<span class="smcap">Mèn.</span> È già qui. L'ho incontrata sulla porta...
</p>

<p>
<span class="smcap">Cròb.</span> (<i>sospirando</i>) Ah!... Che maniera di spaventar
la gente!
</p>

<p>
<span class="smcap">Mèn.</span> E te la conduco. Non temere... non temere!
Oh, Fania! Crìside! che buon vento!
</p>

<p>
<span class="smcap">Crìs.</span> e <span class="smcap">Fan.</span> (<i>rendendo il saluto</i>) Mènecle!...
</p>

<p>
<span class="smcap">Mèn.</span> (<i>verso la porta</i>) Avanti, Mìrtala!...
</p>

<p>
<span class="smcap">Mìrt.</span> (<i>entrando corre ad Aglae</i>) Oh cara Aglae!...
</p>

<p>
<span class="smcap">Agl.</span> (<i>restituendole l'abbraccio</i>) Mìrtala!...
</p>

<p>
<span class="smcap">Mèn.</span> (<i>a Mìrtala</i>) C'era qui tuo marito che già
s'impazientava credendo tu non venissi...
</p>

<p>
<span class="smcap">Cròb.</span> (<i>confermando a denti stretti</i>) Già...
</p>

<p>
<span class="smcap">Mèn.</span> Questi son mariti...
</p>

<p>
<span class="smcap">Fan.</span> (<i>a Cròbilo sottovoce, canzonatorio, additandogli
<span class="pagenum" id="Page_107">[107]</span>
Mìrtala e rifacendogli le parole di prima</i>)
Queste sono mogli. Tienla da conto...
</p>

<p>
<span class="smcap">Mìrt.</span> (<i>a Mènecle, accennando Cròbilo</i>) Oh, non
lo lodare tanto!... Farebbe anche lui delle
sue... se io non lo vegliassi un poco... il
mio caro marito...
</p>

<p>
<span class="smcap">Cròb.</span> (<i>con compunzione comica</i>) Ma tu mi vegli
sempre... un poco... (<i>fra sè</i>) come Argo...
</p>

<p>
<span class="smcap">Mìrt.</span> (<i>squadrandolo con diffidenza</i>) Per fortuna...
e forse non quanto basta...
</p>

<p>
<span class="smcap">Cròb.</span> (<i>vivissimamente</i>) Oh... ti giuro che basta...
</p>

<p>
<span class="smcap">Mìrt.</span> Vedremo! vedremo!...
</p>

<div class="blockquote">
<p>
Mìrtala ripiglia il colloquio con Aglae. Cròbilo con
Mènecle.
</p>
</div>

<p>
<span class="smcap">Crìs.</span> (<i>a Fania sottovoce, accennandogli Mènecle ed
Aglae</i>) Hai visto? Rientrando... nemmeno l'ha
salutata... Poveretta!...
</p>

<p>
<span class="smcap">Fan.</span> Oh, ma domani mi sentirà.
</p>

<p>
<span class="smcap">Crìs.</span> Eh già... se non ti fai sentir tu... mi faccio
sentir io. Non ho peli sulla lingua... io!<a class="tag" id="tag129" href="#note129">[129]</a>
</p>

<p>
<span class="smcap">Fan.</span> Lo so...
</p>

<p>
<span class="smcap">Crìs.</span> È una vergogna!... Neppure la guarda!...
O cosa crede di avere? Una moglie o un
<span class="pagenum" id="Page_108">[108]</span>
pezzo di legno? Andiamo via. Mi fa male.
M'accompagni?
</p>

<p>
<span class="smcap">Fan.</span> Certo. (<i>a Mèn.</i>) Addio, Mènecle.
</p>

<p>
<span class="smcap">Mèn.</span> Come? arrivo ora, e te ne vai?
</p>

<p>
<span class="smcap">Fan.</span> Accompagno Crìside. (<i>fissa Mènecle con
volto serio</i>) Ci vedrem domani.
</p>

<p>
<span class="smcap">Crìs.</span> (<i>ad Aglae</i>) Cara Aglae, addio...
</p>

<p>
<span class="smcap">Agl.</span> Di già?
</p>

<p>
<span class="smcap">Mèn.</span> (<i>guardando di sottecchi Fania dopo le parole,
seco scambiate</i>) Che cos'ha costui? Mi guarda
scuro con certi occhiacci, come guardasse
l'erba origano...<a class="tag" id="tag130" href="#note130">[130]</a> Uhm!... (<i>va a discorrer
con Cròbilo</i>) E dunque...
</p>

<p>
<span class="smcap">Mìrt.</span> (<i>a Crìside che sta salutando Aglae</i>) Come,
come?! Crisiduccia... ci lasci?
</p>

<p>
<span class="smcap">Crìs.</span> Dovrei lasciare andar Fania solo?
</p>

<p>
<span class="smcap">Mìrt.</span> Ah questo no... i mariti... brava gente...
ma a tenerli d'occhio non si sbaglia... lo so io.
</p>

<p>
<span class="smcap">Crìs.</span> (<i>a Mìrtala, sorridendo</i>) Io non lo so... ma
per non isbagliare... me lo porto via... (<i>ad
Aglae, sottovoce</i>) Dà retta a me... di crucciarti
non val la pena... ti verrò a trovare, e a farti
cambiar vita.
</p>

<p>
<span class="pagenum" id="Page_109">[109]</span>
</p>

<p>
<span class="smcap">Agl.</span> (<i>abbraccia Crìside</i>) La cambierò. Sta tranquilla.
</p>

<p>
<span class="smcap">Cròb.</span> (<i>salutando</i>) Vezzosa Crìside...
</p>

<p>
<span class="smcap">Crìs.</span> Sta sano, Cròbilo. (<i>sottovoce, ironica</i>) E sii
felice... con la tua Mìrtala...
</p>

<p>
<span class="smcap">Cròb.</span> Eh?
</p>

<p>
<span class="smcap">Crìs.</span> (<i>scherzosa, interrompendolo, e rifacendogli la
frase di prima</i>) È un'ipotesi...
</p>

<p>
<span class="smcap">Fan.</span> (<i>salutando</i>) Aglae, ci rivedremo.
</p>

<p>
<span class="smcap">Mìrt.</span> (<i>sospettosa, a Cròbilo</i>) Che cosa ti diceva
Crìside?...
</p>

<p>
<span class="smcap">Cròb.</span> Che la felicità umana è un'ipotesi...
</p>

<p>
<span class="smcap">Mìrt.</span> L'hai chiamata vezzosa... va là che ho
sentito...
</p>

<p>
<span class="smcap">Cròb.</span> E non lo è?...
</p>

<p>
<span class="smcap">Mìrt.</span> A me però non l'hai mai detto... ch'io
ti senta dirglielo ancora una volta...
</p>

<p>
<span class="smcap">Crìs.</span> (<i>che si è con Fania avviata ad uscire, torna
verso Cròbilo, e gli dice sottovoce, beffarda</i>)
Completalo poi quel tuo catalogo... Ermione
era arrogante, ma Mìrtala è dolce. Elena era
adultera... ma Mìrtala è fedele... (<i>ridendo lo
lascia</i>) Ah, ah!...
</p>

<p>
<span class="pagenum" id="Page_110">[110]</span>
</p>

<p>
<span class="smcap">Mèn.</span> (<i>vedendo Crìside allontanarsi</i>) Crìside?
</p>

<p>
<span class="smcap">Crìs.</span> (<i>a Mènecle</i>) Con te sono in collera, e non
ti saluto.
</p>

<p>
<span class="smcap">Mèn.</span> (<i>cortesemente scherzoso</i>) La pace quando?...
</p>

<p>
<span class="smcap">Crìs.</span> (<i>fissandolo</i>) Quando in Atene non ci saran
più egoisti...
</p>

<p>
<span class="smcap">Mèn.</span> Ossia, siccome gli egoisti finiranno col
mondo, quando per indicarli avran trovata
una parola nuova...
</p>

<p>
<span class="smcap">Crìs.</span> (<i>a Fania ch'è già sull'uscio</i>) Fania!... (<i>dandogli
il braccio, e suggerendogli</i>) Ah, eccola,
eccola! è...
</p>

<p>
<span class="smcap">Fan.</span> (<i>dandole un bacio e proseguendo subito</i>) «t'amo! — la
nova parola ch'io so!...» (<i>escono abbracciati</i>).
</p>

<h3>SCENA VIII.</h3>

<p class="pers">
<span class="smcap">Aglae, Mìrtala, Cròbilo, Mènecle.</span>
</p>

<p>
<span class="smcap">Mèn.</span> (<i>vedendo il bacio</i>) Eh...! non fan complimenti.
Quelli son felici... e sanno l'arte di
star al mondo!...
</p>

<p>
<span class="pagenum" id="Page_111">[111]</span>
</p>

<p>
<span class="smcap">Mìrt.</span> (<i>a Cròbilo, additandogli Fania e Crìside
che s'allontanano</i>) Li vedi?... impara!... Che
nozze!...<a class="tag" id="tag131" href="#note131">[131]</a> Ah se tu fossi un marito come
Fania...
</p>

<p>
<span class="smcap">Cròb.</span> (<i>a parte</i>) (Ah se tu fossi una moglie come
Crìside!...) Imparerò... (<i>va a discorrere con
Mènecle che passeggia pensieroso su e giù</i>).
</p>

<p>
<span class="smcap">Agl.</span> (<i>partiti gli sposi è rimasta cogitabonda e triste,
poi s'è rimessa lentamente al lavoro</i>) (Elèo fra
breve ritornerà...)
</p>

<p>
<span class="smcap">Mìrt.</span> (<i>ritorna verso Aglae</i>) E così, t'abbiamo
aspettata all'ultima festa delle Scìre...<a class="tag" id="tag132" href="#note132">[132]</a> non
ci mancavi che tu!... peccato!... c'erano le più
belle matrone d'Atene... c'ero io...
</p>

<p>
<span class="smcap">Agl.</span> Ah!...
</p>

<p>
<span class="smcap">Mìrt.</span> E se avessi visto, sulla strada da Atene a
Sciro, che folla!... mio marito, dalla gran
gente, poveretto!... corse rischio di perdermi...
</p>

<p>
<span class="smcap">Mèn.</span> (<i>a Cròbilo sottovoce, canzonandole</i>) Vai in
cerca di rischi...
</p>

<p>
<span class="smcap">Mìrt.</span> Se non me l'attaccavo stretto stretto alle
costole...
</p>

<p>
<span class="pagenum" id="Page_112">[112]</span>
</p>

<p>
<span class="smcap">Agl.</span> (<i>velatamente ironica</i>) Si sarà divertito...
</p>

<p>
<span class="smcap">Mìrt.</span> Oh... mezzo mondo!...
</p>

<p>
<span class="smcap">Cròb.</span> (<i>Sbadigliando</i>) Tanto! tanto!...
</p>

<p>
<span class="smcap">Mìrt.</span> Ma sai chi ci ho visto? (<i>Mìrtala parla colla
rapidità delle vecchie chiacchierone</i>) Cleonìce...
quella magra, col naso lungo... la moglie
di Nìcida, da lui ripudiata tre mesi fa. Sai,
dicevano la si fosse ritirata alla campagna,
per tôrsi alla vergogna del ripudio...
</p>

<p>
<span class="smcap">Agl.</span> Poveretta!...
</p>

<p>
<span class="smcap">Mìrt.</span> Ah sì, aspetta!... è ricomparsa alla festa,
fresca, fresca, come niente fosse... e si pavoneggiava
in gran lusso... con tanto di veste
cimbèrica e di stivaletti persiani...<a class="tag" id="tag133" href="#note133">[133]</a> E poi
i poeti cantano che la moglie ripudiata porta
il rossore in fronte!...<a class="tag" id="tag134" href="#note134">[134]</a> Oh la sfacciata!...
Oh, a proposito di vesti, un favore ti avrei
a chiedere... sei tanto buona.
</p>

<p>
<span class="smcap">Agl.</span> Ma parla...
</p>

<p>
<span class="smcap">Mìrt.</span> Quella tua tònaca bianca di bisso di
Amòrgo,<a class="tag" id="tag135" href="#note135">[135]</a> con lo strascico... Vorrei farmene
una eguale anch'io, per la festa di
Venere Colìade...<a class="tag" id="tag136" href="#note136">[136]</a>
</p>

<p>
<span class="pagenum" id="Page_113">[113]</span>
</p>

<p>
<span class="smcap">Agl.</span> (<i>a parte</i>) (O care Grazie!).
</p>

<p>
<span class="smcap">Mìrt.</span> Se non t'increscesse mostrarmela, per copiar
le misure...
</p>

<p>
<span class="smcap">Agl.</span> Oh già... t'anderan bene... Ma subito!... Se
vieni nella mia stanza di là...
</p>

<p>
<span class="smcap">Mìrt.</span> Grazie!... Ora, ora, prima di andar via...
(<i>con malizia, abbassando la voce</i>) E così spierò
anche i segreti del vostro nido...
</p>

<p>
<span class="smcap">Agl.</span> Nido?... che nido?
</p>

<p>
<span class="smcap">Mìrt.</span> (<i>maliziosamente sorridente</i>) Eh, già... il vostro...
(<i>accennandole Mènecle</i>).
</p>

<p>
<span class="smcap">Agl.</span> (<i>con indifferenza</i>) Ah! due nidi...
</p>

<p>
<span class="smcap">Mìrt.</span> Come?...
</p>

<p>
<span class="smcap">Agl.</span> Il mio qui sopra... e il suo... da basso.
</p>

<p>
<span class="smcap">Mìrt.</span> (<i>stupefatta</i>) Eh??... non istate insieme?...
</p>

<p>
<span class="smcap">Agl.</span> È tanto occupato... sai...
</p>

<p>
<span class="smcap">Mìrt.</span> Occupato il giorno... va bene;... ma... e
la notte?
</p>

<p>
<span class="smcap">Agl.</span> La notte... lui scrive... lavora...
</p>

<p>
<span class="smcap">Mìrt.</span> E tu?...
</p>

<p>
<span class="smcap">Agl.</span> (<i>con accento vibrato</i>) Io... dormo.
</p>

<p>
<span class="smcap">Mìrt.</span> E la mattina?...
</p>

<p>
<span class="smcap">Agl.</span> Dorme lui... e lavoro io...
</p>

<p>
<span class="pagenum" id="Page_114">[114]</span>
</p>

<p>
<span class="smcap">Mìrt.</span> O Dee santissime!... ma senti, Cròbilo?!
</p>

<p>
<span class="smcap">Cròb.</span> Che cosa?
</p>

<p>
<span class="smcap">Mìrt.</span> Aglae qui mi conta che Mènecle di notte
la lascia sola per lavorare...
</p>

<p>
<span class="smcap">Cròb.</span> (<i>fra sè</i>) (Oh, oh!) (<i>con segni adesivi del
capo</i>) Benissimo!...
</p>

<p>
<span class="smcap">Mìrt.</span> (<i>scrutandolo con faccia scura</i>) Perchè benissimo?
</p>

<p>
<span class="smcap">Cròb.</span> Perchè il pensiero di noi uomini, per levarsi
su, su, su, nelle alte sfere, ha bisogno
del silenzio notturno e della solitudine... e
quindi...
</p>

<p>
<span class="smcap">Mìrt.</span> (<i>ironicamente suggestiva</i>) E quindi lasciando
la moglie sola nel vedovo talamo...
</p>

<p>
<span class="smcap">Cròb.</span> ... la moglie se ha sonno, riposa più tranquilla...
e il marito ha le idee più lucide.
</p>

<p>
<span class="smcap">Mìrt.</span> (<i>con calma simulata</i>) E se sonno la moglie
non avesse?...
</p>

<p>
<span class="smcap">Cròb.</span> Accende il lume e conta i travicelli del
soffitto... esercizio che rinforza la memoria:
o va alla finestra a veder il tesmotèta che
passa colla ronda...<a class="tag" id="tag137" href="#note137">[137]</a> e il golfo e l'Acròpoli
illuminati dalla luna...
</p>

<p>
<span class="pagenum" id="Page_115">[115]</span>
</p>

<p>
<span class="smcap">Mìrt.</span> (<i>ironica, frenandosi a stento</i>) Infatti... l'altra
notte... per esempio... che sei rincasato alla
terza vigilia...
</p>

<p>
<span class="smcap">Cròb.</span> Non era ancora...
</p>

<p>
<span class="smcap">Mìrt.</span> (<i>rincalzando</i>)... alla terza vigilia, l'ho vista
anch'io la ronda e l'Acròpoli a chiaro di
luna...
</p>

<p>
<span class="smcap">Cròb.</span> N'è vero, com'è poetico?
</p>

<p>
<span class="smcap">Mìrt.</span> Già! (<i>prorompendo</i>) Provati un'altra volta
a tornar a casa a quell'ora, e poi... la ronda
e la luna te la do io...<a class="tag" id="tag138" href="#note138">[138]</a>
</p>

<p>
<span class="smcap">Mèn.</span> Che cosa c'è? Che cosa c'è? Ulisse e
Penelope che si bisticciano?
</p>

<p>
<span class="smcap">Cròb.</span> Niente niente! si discorreva dell'ora che
si alza la luna...
</p>

<p>
<span class="smcap">Mìrt.</span> (<i>a Mèn.</i>) E Penelope dimostrava ad Ulisse
che è un'ora in cui i mariti potrebbero benissimo
tralasciare di pensar tanto e far invece...
qualche cosa d'altro. Che già, per quel che
<span class="pagenum" id="Page_116">[116]</span>
fruttano i loro profondi pensieri, la Repubblica
non ci perderebbe gran che: anzi l'andava
meglio quando i mariti cecròpidi coltivavano
le mogli un po' di più, e di giudizî
e di decreti ne impasticciavano un po' meno...
Quelli eran tempi!... quand'ero fanciulla io...
</p>

<p>
<span class="smcap">Cròb.</span> (<i>a parte</i>) ... e i Greci assediavano Troja...
</p>

<p>
<span class="smcap">Mìrt.</span> ... e macinavo l'orzo di Minerva, e nelle feste
Braurònie rappresentavo l'orsa di Diana...<a class="tag" id="tag139" href="#note139">[139]</a>
</p>

<p>
<span class="smcap">Cròb.</span> (... al naturale...)
</p>

<p>
<span class="smcap">Mìrt.</span> ... allora, ah sì, non c'era pericolo che mio
padre tornasse a casa dopo il tramonto e
facesse a sua moglie il muso scuro con tanti
pretesti di tabelle e palle nere e leggi e processi
per la testa... Adesso, a furia di decreti
e novità mandano la Repubblica a
soqquadro; e guardali lì, che par tornino dall'averla
salvata a Maratona!... Ah se governassimo
noi donne...
</p>

<p>
<span class="smcap">Cròb.</span> (Poveri noi...)
</p>

<p>
<span class="smcap">Mèn.</span> (<i>ironico</i>) ... gli uomini filerebbero la lana...
</p>

<p>
<span class="smcap">Mìrt.</span> ... e la lana ci scapiterebbe, ma le leggi ci
guadagnerebbero. Già anche oggi (<i>parla con
<span class="pagenum" id="Page_117">[117]</span>
Mènecle</i>), al solito, avrete tirato colle vostre
unghiaccie delle gran righe lunghe sulla
cera<a class="tag" id="tag140" href="#note140">[140]</a> e data qualcun'altra delle vostre
sentenze storte...
</p>

<p>
<span class="smcap">Mèn.</span> Tranquìllati... oggi è vacanza...
</p>

<p>
<span class="smcap">Mìrt.</span> Se non è oggi, sarà stato ieri...
</p>

<div class="blockquote">
<p>
Come s'è detto, durante questo dialogo, Aglae è seduta
intenta al suo lavoro.
</p>
</div>

<p>
<span class="smcap">Mèn.</span> Ah, ieri sì...
</p>

<p>
<span class="smcap">Mìrt.</span> Sentiamo!...
</p>

<p>
<span class="smcap">Mèn.</span> Oh, una causa molto semplice. A Fillide,
la giovinetta moglie del vecchio Fràstore
Egilièo, è morto il padre due mesi fa. Malgrado
tutto l'amor figliale, gli occhi per
troppo piangere la ragazza non se li è sciupati,
e questo è quel che capita ai padri,
quando maritano, per interesse, a controgenio
le figliuole. È andata ai funerali col suo vecchio
marito, senza troppo graffiarsi il viso,
con lui è intervenuta al banchetto funebre
dei novendiali,<a class="tag" id="tag141" href="#note141">[141]</a> quel tanto insomma che la
legge ordina ai figliuoli, e niente più. Che
è, che non è, salta fuori un bel pezzo di giovine,
<span class="pagenum" id="Page_118">[118]</span>
certo Màntia, ammogliato alla vecchia
Pànfila: e asserendosi solo superstite parente
dell'orfana fanciulla, invoca il diritto dalla
legge, di pigliarsela in isposa...<a class="tag" id="tag142" href="#note142">[142]</a>
</p>

<p>
<span class="smcap">Cròb.</span> To' che felice idea!...
</p>

<p>
<span class="smcap">Mìrt.</span> Oh, il birbante! già, sarà stato d'accordo
con quella civettuola...
</p>

<p>
<span class="smcap">Mèn.</span> Fosse d'accordo o di suo capo, vattelapesca.
Il fatto è che la ragazza, messi in un piatto
di bilancia i sessant'anni del consorte vecchio,
nell'altro i ventitrè del cuginetto nuovo, trovò
la domanda di quest'ultimo immensamente
ragionevole. Non così il venerando marito di
lei e la veneranda mogliera del nostro giovanotto:
ai quali proprio non entrava in testa
che s'avessero a disfare due matrimonî per
cavarne fuori un terzo a loro spese...
</p>

<p>
<span class="smcap">Mìrt.</span> Per Venere! Se avean ragione!...
</p>

<p>
<span class="smcap">Mèn.</span> ... e per farla valere, appunto, si misero insieme,
poichè il giovine stette duro a far la
lite...
</p>

<p>
<span class="smcap">Mìrt.</span> ... quella sfacciatella avrà soffiato sotto...
</p>

<p>
<span class="smcap">Mèn.</span> (<i>aderendo</i>) — ... la sfacciatella soffiava sotto — e
<span class="pagenum" id="Page_119">[119]</span>
chiesero all'arconte che la domanda dell'improvvisato
cuginetto fosse respinta, contestandone
la parentela. Ma sì! il cuginetto
era assistito da un avvocato coi fiocchi, il
vecchio Isèo, il quale squadernò davanti ai
giudici un albero genealogico, in linee rette,
oblique, laterali e trasversali, che risaliva sino
a Codro per via di femmine e per via di
maschi sino a Teseo: un albero rispettabile.
Di più, esibì la testimonianza dei servi, i
quali, posti ai tormenti,<a class="tag" id="tag143" href="#note143">[143]</a> dichiararono
aver una volta udito il padre della fanciulla,
nel contrattar la compera di un asino, chiamar
parente il padre del giovine. Di più, la
ragazza interrogata, abbassando gli occhi con
molta ingenuità e grazia pudica, confermò
anch'ella questa circostanza...
</p>

<p>
<span class="smcap">Cròb.</span> Dell'asino?
</p>

<p>
<span class="smcap">Mèn.</span> (<i>confermando e battendogli sulla spalla</i>) Dell'asino.
</p>

<p>
<span class="smcap">Mìrt.</span> (<i>impaziente</i>) Insomma... la conclusione...
</p>

<p>
<span class="smcap">Mèn.</span> La conclusione — ecco... l'albero, veramente,
era un po' imbrogliato... ma il vecchio
<span class="pagenum" id="Page_120">[120]</span>
Isèo ci mise tanta eloquenza — «<i>giudici,
guardate questo! considerate quest'altro!</i>»...
</p>

<p>
<span class="smcap">Mìrt.</span> Che i corvi se lo mangino!...
</p>

<p>
<span class="smcap">Mèn.</span> ... e quei due giovani, a vederli, lì insieme,
tutti e due, biondi, rosei, mandandosi certe
occhiate — dritte, laterali e trasversali — come
quelle dell'albero, pareano così fatti l'una
per l'altro...
</p>

<p>
<span class="smcap">Mìrt.</span> (<i>furiosa</i>) E quindi...
</p>

<p>
<span class="smcap">Mèn.</span> E quindi Isèo, in uno slancio oratorio,
imposte le mani sulle due giovani teste, le
avvicinò (<i>mentre sta dicendo questo con inflessione
espressiva di voce, getta occhiate verso
Aglae, come volesse fermarne l'attenzione. Aglae
infatti, alta la testa, e sospeso il lavoro, pur
senza guardar Mènecle, mostra di essere molto
attenta</i>)... e citò il verso di Omero che <i>Giove
vuol congiunti i simili coi simili</i>; e il tribunale
per non far torto nè ad Omero nè a
Giove, giudicò ch'eran proprio cugini autentici
e che il giovine avea diritto di divorziar
dalla vecchia, e di portar via al vecchio la
giovanetta. I due vegliardi cascarono ululando
<span class="pagenum" id="Page_121">[121]</span>
nelle braccia uno dell'altro, la giovanetta abbassando
gli occhi con molta ingenuità e
grazia pudica rivolse all'antico sposo un commovente
sguardo d'addio, e sospirando... si
rassegnò.
</p>

<p>
<span class="smcap">Mìrt.</span> (<i>indignata</i>) E tu o Giove, che cosa fai
là sopra, che non punisci queste infamie commesse
in tuo nome?
</p>

<p>
<span class="smcap">Mèn.</span> (<i>pacatissimo</i>) Vedi, hai torto d'invocar
Giove. Forse in quel momento era occupato
anche lui colla piccola Ebe... a far dei torti
alla veneranda Giunone. Son cose che succedono
in cielo e in terra..
</p>

<p>
<span class="smcap">Mìrt.</span> Ma tu, tu, come hai votato?
</p>

<p>
<span class="smcap">Mèn.</span> Ecco... io ci vedo poco... ma mi hanno assicurato
che proprio le linee trasversali andavan
bene,<a class="tag" id="tag144" href="#note144">[144]</a> e quindi per non guastarle — mancando
un voto alla maggioranza — ho
dato il mio.
</p>

<p>
<span class="smcap">Agl.</span> (<i>con iscatto repentino, vibratissimo di voce</i>)
Bravo Mènecle!...
</p>

<p>
<span class="smcap">Cròb.</span> (<i>contemporaneamente, sottovoce per non farsi
udir da Mìrtala</i>) (Bravo Mènecle!)
</p>

<p>
<span class="pagenum" id="Page_122">[122]</span>
</p>

<p>
<span class="smcap">Mèn.</span> (<i>udendo Aglae, con un sospiro</i>) (Volevo
dire!...)
</p>

<p>
<span class="smcap">Mìrt.</span> (<i>ad Aglae</i>) E tu lo lodi, tu lo lodi! Mettiti
nei panni di quella povera moglie abbandonata...
</p>

<p>
<span class="smcap">Agl.</span> Mi metto nei panni di quell'altra.
</p>

<p>
<span class="smcap">Mèn.</span> Ma che abbandono! che abbandono! Cosa
credi, che i giudici abbiano cuor di macigno?
Quando Isèo s'accorse che il suo albero
sui giudici faceva un effettone e che i due
vecchi rischiavano restar soli, per ultimo argomento,
tirò fuori... (<i>pausa, segni di attenzione</i>)
un altro albero...
</p>

<p>
<span class="smcap">Cròb.</span> Ma era una foresta questa arringa!
</p>

<p>
<span class="smcap">Mèn.</span> Proprio così... un altro albero, dal quale
appariva come qualmente il vecchio abbandonato
fosse parente in quarto o quinto grado
della vecchiarella derelitta: onde Isèo concluse,
e il Tribunale accolse, i lor precedenti
matrimonî doversi sciogliere anche per ciò:
che la settantenne Pànfila essendo... orfanella,
la legge obbligava il vecchietto a sposarla per
la perpetuazione della stirpe. E stese le mani
<span class="pagenum" id="Page_123">[123]</span>
sulle due teste venerande, ripetè il verso di
Omero: che <i>Giove ama congiunti i simili coi
simili!</i>... Ah che oratore! che oratore!
</p>

<p>
<span class="smcap">Mìrt.</span> (<i>mal frenando la stizza</i>) Aglae, nei processi
di tuo marito ci son troppi alberi... e a viaggiar
pei boschi si incontrano i malandrini... Se
credi, son da te...
</p>

<p>
<span class="smcap">Agl.</span> (<i>alzandosi</i>) Come vuoi...
</p>

<p>
<span class="smcap">Cròb.</span> (<i>ad Aglae sottovoce, mentre questa, prima
d'uscire, sta mettendo a posto qualcosa sul suo
tavolo</i>) Mi raccomando... non le mostrar tutta
la guardaroba... perchè poi a me tocca di
portarla... e... vesti chiuse... vesti chiuse...
riparano dai freddi...
</p>

<p>
<span class="smcap">Agl.</span> (<i>a Mènecle, nell'andarsene con Mìrtala</i>) Tu
sei a casa oggi?
</p>

<p>
<span class="smcap">Mèn.</span> (<i>asciutto</i>) No.
</p>

<p>
<span class="smcap">Agl.</span> Sei via a cena?
</p>

<p>
<span class="smcap">Mèn.</span> (<i>c. s.</i>) Sì.
</p>

<p>
<span class="smcap">Agl.</span> Tornerai presto?
</p>

<p>
<span class="smcap">Mèn.</span> Forse. (<i>Aglae s'allontana senza dir parola.
Quando ella è già sull'uscio, Mènecle la richiama</i>)
A proposito, è stato qui Elèo?
</p>

<p>
<span class="pagenum" id="Page_124">[124]</span>
</p>

<p>
<span class="smcap">Agl.</span> (<i>ferma sull'uscio, dopo una pausa, come risovvenendosi</i>)
Ah... sì!
</p>

<p>
<span class="smcap">Mèn.</span> Perchè non dirmelo...?
</p>

<p>
<span class="smcap">Agl.</span> (<i>fredda</i>) Non me l'hai chiesto.
</p>

<p>
<span class="smcap">Mèn.</span> Ha detto ove andava?...
</p>

<p>
<span class="smcap">Agl.</span> No.
</p>

<p>
<span class="smcap">Mèn.</span> Tornerà?
</p>

<p>
<span class="smcap">Agl.</span> (<i>imitando il forse precedente di Mènecle, con
accento espressivo</i>) Forse! (<i>esce con Mìrtala</i>).
</p>

<h3>SCENA IX.</h3>

<p class="pers">
<span class="smcap">Mènecle</span> <i>e</i> <span class="smcap">Cròbilo</span>.
</p>

<p>
<span class="smcap">Cròb.</span> (<i>comicamente, a parte</i>) (Che tenerezze!)
<span class="smcap">(a Mènecle)</span> Non si può dire che tra marito
e moglie sprechiate eccessivamente il fiato...
Vi parlate sempre così?
</p>

<p>
<span class="smcap">Mèn.</span> Quasi sempre.
</p>

<p>
<span class="smcap">Cròb.</span> Non vi anderà giù la voce. E, dimmi, il
giorno che l'hai sposata, l'hai almeno avvertita
delle tue abitudini di... eloquenza domestica?...
</p>

<p>
<span class="pagenum" id="Page_125">[125]</span>
</p>

<p>
<span class="smcap">Mèn.</span> Non ci ho pensato.
</p>

<p>
<span class="smcap">Cròb.</span> Eppure, scusa sai, ma mi sembra... era
forse il caso di pensarci... essendo tu quel
galantuomo che sei... che tutta Atene conosce...
</p>

<p>
<span class="smcap">Mèn.</span> (<i>vivissimo</i>) E chi, chi ti dice ch'io non
lo sia?...
</p>

<p>
<span class="smcap">Cròb.</span> Lo sei! lo sei! per Ercole! l'han fino scritto
col carbone sui pilastri del Ceràmico...<a class="tag" id="tag145" href="#note145">[145]</a>
Appunto...
</p>

<p>
<span class="smcap">Mèn.</span> Appunto... se si è galantuomini e si è
fatta una minchioneria, non si seguita a sospirarne
tutto l'anno e ingrassarci sopra...
(<i>parlando, fissa l'occhio su Cròbilo</i>)... Si fa di
meglio... Ci si ripara...
</p>

<p>
<span class="smcap">Cròb.</span> Eh?
</p>

<p>
<span class="smcap">Mèn.</span> (<i>energicamente incalzando</i>) Altrimenti sui pilastri
del Ceràmico potrebbero scrivere... di
me... o di te... anche questo: Mènecle... o
Cròbilo, il tal giorno è stato un imbecille...
e adesso ci trova il <i>tornaconto</i> a rimanerlo...
E questo, per mio conto, non voglio che lo
si dica... <i>non voglio</i>... intendi...
</p>

<p>
<span class="pagenum" id="Page_126">[126]</span>
</p>

<p>
<span class="smcap">Cròb.</span> Intendo un bel niente.
</p>

<p>
<span class="smcap">Mèn.</span> Intenderai con comodo.
</p>

<p>
<span class="smcap">Cròb.</span> Quando?
</p>

<p>
<span class="smcap">Mèn.</span> Prima della luna nuova.
</p>

<div class="blockquote">
<p>
Dette queste parole appoggiandovi sopra con accento
vibrato, s'avvia ad uscire.
</p>
</div>

<p>
<span class="smcap">Cròb.</span> (Che diamine sta mulinando?) Te ne
vai?...
</p>

<p>
<span class="smcap">Mèn.</span> Ho da fare... alla cancelleria dell'Arconte.
(<i>si fruga indosso cercando qualcosa che non
trova</i>) (Dove l'ho messa?) (<i>torna verso Cròbilo</i>)
Però ti avverto di una cosa. Sai che
Aglae per via di madre vien dalla famiglia
dei Brìtidi;<a class="tag" id="tag146" href="#note146">[146]</a> io per via di padre dagli Almeònidi...
</p>

<p>
<span class="smcap">Cròb.</span> Lo so...
</p>

<p>
<span class="smcap">Mèn.</span> Il padre suo poi era cugino di Cimone,
la madre mia cugina di Pericle: il suo
proavo paterno combattè insiem col mio a
Salamìna... le linee laterali si estinsero...
</p>

<p>
<span class="smcap">Cròb.</span> (<i>lo guarda stupìto, senza comprendere</i>) Eh?...
</p>

<p>
<span class="smcap">Mèn.</span> Era solo per dirti che le nostre genealogie
rispettive sono perfettamente in chiaro:
<span class="pagenum" id="Page_127">[127]</span>
e non c'è pericolo che ci spuntino intorno cugini
nuovi, come i funghi sui fusti delle piante...
</p>

<p>
<span class="smcap">Cròb.</span> E così?
</p>

<p>
<span class="smcap">Mèn.</span> E così... io non sono il vecchio Fràstore
che fece giudizio senza suo merito: io sono
Mènecle, che so far giudizio da me — e il
merito sarà mio — <i>tutto mio:</i> — e non occorreranno
cugini in ritardo (<i>lo fissa in
volto</i>) che abbiano bisogno di sbarazzarsi di
qualche moglie avanzata dal diluvio di Deucalione.
E se i vecchi stanno male con le
giovani, i giovani che han le vecchie... se le
tengano!... (<i>lo saluta e se ne va: durante
l'ultima parlata, Mènecle ha continuato a frugarsi
in dosso: nell'andarsene, fruga sempre e
borbotta fra sè</i>) (Dove l'ho messa, per Ercole!...
Ah... che l'abbia lasciata là...) (<i>s'avvia,
poi torna bruscamente verso Cròbilo e gli ripete
battendogli sulla spalla</i>) I giovani che han le
vecchie... se le tengano!... (<i>borbottando sempre
esce</i>).
</p>

<p>
<span class="pagenum" id="Page_128">[128]</span>
</p>

<h3>SCENA X.</h3>

<p class="pers">
<span class="smcap">Cròbilo</span> <i>solo</i>.
</p>

<p>
(<i>Facendo gesti e segni d'uomo che è riuscito a
comprendere</i>). La morale della favola, si direbbe
quasi che sia per me... Non importa!...
Ah, ah, ora comprendo!... Così... per modo
di dire... l'amico Mènecle prepara alla sordina
un bel divorzio!... Peuh!... È una soluzione
come un'altra... Non è molto onorifica
per Aglae, ma è abbastanza onesta per lui...
Meglio che farla vivere in quel modo!... E
Aglae, si vede, non ne sa ancora niente!...
Per quanto sì... non le debba riuscire un complimento,
scommetto non le parrà vero di
ricuperare la libertà!... E con la dote di Mènecle,<a class="tag" id="tag147" href="#note147">[147]</a>
e con quel visino, e quei due
occhioni, non le sarà difficile trovare chi
la faccia discorrere un po' di più. Perchè, infine,
è una gran bella ragazza!... Che occhi!
che linee! che curve!... Pare la Venere degli
<span class="pagenum" id="Page_129">[129]</span>
Orti! To'! io non ci avevo mai fatto attenzione,
ma proprio... più la si guarda dappresso,
più è bella!... Mènecle, ad ogni modo,
poi che s'è deciso a questo passo, dovrebbe
almeno prepararvela. Quasi, quasi, se non
fosse... (<i>passeggiando, si ferma, come venutagli
un'idea</i>) Ma sì... per Bacco!... e perchè no?
</p>

<div class="blockquote">
<p>
(Aglae e Mìrtala, in questo mentre, rientrano).
</p>
</div>

<h3>SCENA XI.</h3>

<p class="pers">
<span class="smcap">Aglae, Mìrtala, Cròbilo</span>,
<i>un momento</i> <span class="smcap">Tratta</span>.
</p>

<p>
<span class="smcap">Agl.</span> (<i>rientra discorrendo con Mìrtala</i>). Oh, trattienla
quanto vuoi!...
</p>

<p>
<span class="smcap">Mìrt.</span> (<i>con un involto in mano</i>). Grazie!..
</p>

<p>
<span class="smcap">Agl.</span> (<i>a Cròb.</i>). È già uscito Mènecle?
</p>

<p>
<span class="smcap">Cròb.</span> Or ora... (<i>senza por mente a Mìrtala che
sta raggiustando il suo involto, contempla di sottecchi
Aglae e parla fra sè</i>). (Quel nasino
grazioso che guarda in su!).
</p>

<p>
<span class="smcap">Agl.</span> Niente lasciò detto?
</p>

<p>
<span class="pagenum" id="Page_130">[130]</span>
</p>

<p>
<span class="smcap">Cròb.</span> No... Parea cercar delle carte... (<i>continuando
a sbirciar Aglae</i>). Che bei capelli
biondi!... Con quella acconciatura oggi par fin
più bella del solito!... Sicuro!... è più bella
del solito!... Che boccone per quello a cui
tocca!...
</p>

<div class="blockquote">
<p>
(Nel volgersi, mentre è immerso in queste riflessioni,
si trova faccia a faccia con Mìrtala, che gli pon su
le braccia l'involto da portare).
</p>
</div>

<p>
<span class="smcap">Mìrt.</span> Mi fai piacere di tenermelo...
</p>

<p>
<span class="smcap">Cròb.</span> (<i>con una smorfia e un lungo sospiro</i>). E a
me ecco che cosa tocca!...
</p>

<p>
<span class="smcap">Mìrt.</span> Bada a non la sciupare...
</p>

<p>
<span class="smcap">Cròb.</span> No, no... (<i>annasando l'involto</i>) Hu!hu! che
profumo!... Ma di' un po', Mìrtala, la ti andrà
poi bene?
</p>

<p>
<span class="smcap">Mìrt.</span> (<i>accennandogli Aglae</i>). E non vedi, orbo,
che abbiam la stessa taglia?
</p>

<p>
<span class="smcap">Cròb.</span> Ah sì!... (orbo, quando t'ho preso!) Hu!
hu! che odor d'ambrosia!... Che profanazione!...
</p>

<p>
<span class="smcap">Agl.</span> (<i>passata presso il tavolo a cui Mènecle era
seduto sul cominciar dell'atto, e visto un rotolo
<span class="pagenum" id="Page_131">[131]</span>
caduto per terra, lo raccoglie sorridente</i>). To'!...
nel grande accalorarsi per la mia felicità, ha
dimenticato fin le sue carte!... Che mi dicevi
Cròbilo? che Mènecle cercava delle carte?...
</p>

<p>
<span class="smcap">Cròb.</span> Appunto... frugava...
</p>

<p>
<span class="smcap">Agl.</span> E allora saran queste che gli son cadute
o ha dimenticato qui. Sai dove andava?...
</p>

<p>
<span class="smcap">Cròb.</span> Alla cancelleria dell'arconte.
</p>

<p>
<span class="smcap">Agl.</span> Le darò a Blèpo che glie le porti...
</p>

<div class="blockquote">
<p>
(Fa per chiamare).
</p>
</div>

<p>
<span class="smcap">Mìrt.</span> È inutile. Dà qui. Passiamo ora di là noi.
</p>

<p>
<span class="smcap">Agl.</span> Grazie allora...
</p>

<div class="blockquote">
<p>
(Le passa il rotolo con indifferenza).
</p>
</div>

<p>
<span class="smcap">Mìrt.</span> Così gli dirò anche, a quel rusticone, che
non è questo il modo di andarsene...
</p>

<p>
<span class="smcap">Agl.</span> Non gli dire nulla. È il suo carattere.
</p>

<p>
<span class="smcap">Mìrt.</span> Bel carattere!... Anche gli Sciti lo hanno
così:<a class="tag" id="tag148" href="#note148">[148]</a> ma non isposano donne d'Atene.
Se fosse mio marito... vedrebbe! Già, tu sei
troppo buona... Vorrei veder io che Cròbilo
stesse su la notte a consumarmi l'olio della
lucerna, senza neanche saper quel che scrive...
E tu ti fidi?...
</p>

<p>
<span class="pagenum" id="Page_132">[132]</span>
</p>

<p>
<span class="smcap">Agl.</span> Completamente.
</p>

<p>
<span class="smcap">Mìrt.</span> (<i>scrollando il capo</i>). Basta!... contenta tu!...
(<i>a Cròbilo, maliziosa, mostrandogli il rotolo</i>).
Neh, Cròbiluccio, che avessimo senza saperlo,
a far la parte... tu di Mercurio... e io
di Iride?...
</p>

<p>
<span class="smcap">Cròb.</span> (O Dei! che vaga Iride!) Peuh! Mercurio
portator di fagotti...
</p>

<p>
<span class="smcap">Mìrt.</span> Vieni dunque. Addio Aglae.
</p>

<p>
<span class="smcap">Agl.</span> Addio.
</p>

<p>
<span class="smcap">Cròb.</span> (<i>sbirciando sempre Aglae</i>). (Che cara creatura!
Eh, se sapesse!...)
</p>

<p>
<span class="smcap">Mìrt.</span> (<i>a Cròbilo</i>). Vieni?... (<i>nell'avviarsi ad uscire
con Cròbilo, va curiosando nell'interno del rotolo;
d'un tratto si ferma esclamando</i>) Oh, cara
Venere!... (<i>si volta verso Aglae</i>) Ma voi altri
due fate all'amore di nascosto? e invece di
parlarvi, vi scrivete?...
</p>

<p>
<span class="smcap">Agl.</span> (<i>non comprendendo</i>). Eh?
</p>

<p>
<span class="smcap">Mìrt.</span> Ma le carte degli affari non saran queste.
Questa è per te.
</p>

<p>
<span class="smcap">Agl.</span> (<i>sorpresa</i>). Che cosa?...
</p>

<p>
<span class="smcap">Mìrt.</span> Ma sì!... qui nell'angolo dice: <i>Mia cara
<span class="pagenum" id="Page_133">[133]</span>
Aglae!</i>... guarda! guarda!... (<i>Aglae osserva dove
Mìrtala le indica</i>). Ma allora, poi ch'è per
te, puoi aprirla in coscienza: gli risparmi la
fatica...
</p>

<p>
<span class="smcap">Cròb.</span> (<i>a parte, avendo seguìto la scena</i>). Volevo
ben dire! Capirai prima della luna nuova! È
la lettera di partecipazione. Ora ho capito...
</p>

<p>
<span class="smcap">Agl.</span> (<i>indifferente, prende il rotolo, lo esamina un
minuto esternamente, poi senza aprire lo torna a
deporre</i>). Leggerò poi... (<i>fra sè</i>) (Sarà la ripetizione
dei discorsi allegri di stamane!)
</p>

<p>
<span class="smcap">Cròb.</span> (<i>inquieto, a parte</i>). Ma se non legge... bisognerebbe...
</p>

<p>
<span class="smcap">Mìrt.</span> (<i>ad Aglae maliziosamente</i>). Ho capito... segreti
fra coniugi... Rispettiamoli!... Vieni,
Cròbilo?...
</p>

<p>
<span class="smcap">Cròb.</span> Vengo!... (<i>segue lentamente Mìrtala; mentre
ella esce, s'appressa rapido ad Aglae e le dice
affrettato, sottovoce, con accento drammatico</i>). So
tutto. Coraggio. Sei giovane, sei bella. Venere
ti proteggerà... (<i>allontanandosi, la torna
a guardare</i>) (Che nasino! È più bella del
solito!)
</p>

<p>
<span class="pagenum" id="Page_134">[134]</span>
</p>

<p>
<span class="smcap">Mìrt.</span> (<i>mentre Cròbilo, già avviato ad uscire, si
indugia di soppiatto nella contemplazione di Aglae,
Mìrtala sulla soglia si volge amorosamente al
marito, e ad un tratto lo abbraccia scoccandogli
un sonoro bacio e ripetendo con caricatura amorosa
il verso di Crìside</i>). «<i>T'amo!..... È la nova
parola ch'io so</i>».
</p>

<div class="blockquote">
<p>
(Cròbilo, strappato improvvisamente alla sua contemplazione
dal bacio di Mìrtala, con una smorfia
comica lo subisce, e mandando un sospiro di rassegnazione
disperata, si lascia da Mìrtala trascinar via).
</p>
</div>

<h3>SCENA XII.</h3>

<p class="pers">
<span class="smcap">Aglae</span> <i>sola</i>.
</p>

<p>
<span class="smcap">Agl.</span> (<i>Ha accolto con un movimento di dispetto e di
fierezza le ultime parole di Cròbilo</i>). Che ha inteso
dire?... Ah, già!... qui tutti han preso
il vezzo di compiangermi!... Perfin le vecchie!
Una vera gara di pietà! Grazie! non
so che farne!... (<i>torna lentamente, pensierosa,
al suo lavoro e riprende in mano la corona</i>). Qui
<span class="pagenum" id="Page_135">[135]</span>
metteremo i narcisi di Elèo... Povero Elèo!...
Fino a Colòno... là sulla rupe... me li è andati a
prendere... Dunque la piccola Aglae non è del
tutto dimenticata... E voleva fingere! Serbarmi
rancore!... Perchè fingere con Aglae?...
Che colpa ne ho io?... Ah Mènecle, Mènecle,
co' tuoi benefici ti sei preso tutto, è tua la
mia vita... ma la memoria del cuore... di
questa neppur gli Dei mi possono chiedere
conto. Quanto alla mia felicità, di cui Mènecle
si prende scrupolo e mi parla e mi
scrive... (<i>prende in mano il rotolo e lo svolge
macchinalmente</i>) glie ne domando conto forse
io?... (<i>spiega e legge</i>) È diretta proprio a me.
(<i>la scorre dapprima sbadatamente e indifferente,
poi si fa più attenta</i>) Che cos'è questo?...
(<i>legge:</i>) «Di casa, la notte al nove della luna
calante di Ecatombèo, anno <span class="smcap lowercase">IV</span> della 99ª
Olimpiade.» L'ha proprio scritta stanotte!
«Mia cara Aglae!... Il giorno che leggerai
questa mia, i tuoi rapporti meco saran mutati
da quelli dell'ora in cui la scrivo...»
(<i>fra sè, interrompendosi</i>) Eh... peggio di quel
<span class="pagenum" id="Page_136">[136]</span>
che sono!... «e forse in quel giorno non ti
dorrà il poter dare della condotta di Mènecle
giudizio meno amaro di quello che oggi parla
segretamente in cuor tuo». Che ne sa? «Il
cancelliere ti darà questo scritto, dopo la
sentenza dell'arconte che avrà disciolto le
nostre nozze... per domanda tua!...» (<i>esclamazion
di stupore</i>) Che!... mia domanda?...
io domandarlo?... «Depositato da ora presso
lui, ti sarà allora documento della verità
delle mie parole...» (<i>s'arresta sempre più stupita</i>)
Che vuol dir ciò?... (<i>scorre rapidissimamente
il resto della lettera, con segni di crescente
sorpresa e commozione: terminato, rimane
assorta, la testa fra le mani, asciugandosi una
lagrima</i>). Povero vecchio!... povero vecchio!...
(<i>si alza vivamente e passeggia concitata</i>). Così...
io avevo l'orgoglio di credermi generosa
verso Mènecle... ed è lui che mi soverchia
in generosità!... Tutti, tutti, mi umiliano!
Soverchiare Aglae!... Ah! la vedremo!...
</p>

<div class="blockquote">
<p>
(Rinchiude, e va per riporre al posto di prima il
rotolo, ma in quel punto si affaccia Tratta).
</p>
</div>

<p>
<span class="pagenum" id="Page_137">[137]</span>
</p>

<h3>SCENA XIII.</h3>

<p class="pers">
<span class="smcap">Aglae</span>, <span class="smcap">Tratta</span> <i>ed</i> <span class="smcap">Elèo</span>.
</p>

<p>
<span class="smcap">Tr.</span> (dalla soglia) Elèo!...
</p>

<p>
<span class="smcap">Agl.</span> Ah!... (<i>momento di pausa, di perplessità e lotta
interna vivissima. Poi risolvendosi</i>) Passi.
</p>

<p>
<span class="smcap">El.</span> (<i>entra vivacissimo e reca dei corimbi di narcisi</i>).
Aglae!... li ho colti là... dove tu sai... (<i>Aglae
non risponde, è triste, pensierosa — Elèo, interdetto,
depone i fiori</i>) Che hai?
</p>

<p>
<span class="smcap">Agl.</span> (<i>mesta, chinando lo sguardo</i>). Nulla. Leggevo
una lettera... di Mènecle... per me. La puoi leggere
anche tu... Leggi.... continua pur forte!...
</p>

<div class="blockquote">
<p>
(Elèo, guardandola tra sorpreso ed esitante, prende
lentamente la lettera, che ella gli stende, la legge e
poi ripiglia a voce forte la lettura al punto che Aglae
gli ha segnato. Aglae segue la lettura, profondamente
commossa).
</p>
</div>

<p>
<span class="smcap">El.</span> (<i>leggendo</i>). «Quando tuo padre morente affidavati
a me, tu eri fanciulla quattordicenne
appena. Accorrevano, allettati dalla dote ch'io
t'avrei fatto, i concorrenti: ma pel tuo cuore
di fanciulla l'ora della scelta non era suonata:
<span class="pagenum" id="Page_138">[138]</span>
e libera e felice bramavo la tua. Ed
io dissi fra me: che tre o quattro anni a te
restavano prima d'affacciarti alle soglie vere
della vita, e non più di tre o quattr'anni — ero
anche malfermo di salute a que' dì — mancavano
a me per abbandonarle. Pensai
che sposandoti a un estraneo in quell'età, io
rinunziavo in mani ignote un incarico sacro;
che la mia casa poteva offrirti, pei tuoi anni
verdissimi, asilo, fino al dì che la mia morte
t'avrebbe trovata, giovane e bella, erede delle
mie fortune, padrona della scelta del cuor tuo,
e in grado di porne le condizioni...»
</p>

<p>
<span class="smcap">Agl.</span> (<i>ad Elèo</i>). Che ti sembra?
</p>

<p>
<span class="smcap">El.</span> (<i>triste e serio</i>). È leale. (<i>prosegue la lettura</i>)
«... Se in quel mio desiderio sia entrato anche
un desiderio egoistico: veder consolata la mia
vecchiaia dal tuo sorriso, lo squallore del
mio inverno da un ultimo raggio di sole,
oh Aglae, io non oso domandarlo a me stesso:
non oso cercar tra le pieghe del mio cuore
più nascose, in quell'unico mesto desiderio,
l'unico mio torto verso di te...»
</p>

<p>
<span class="pagenum" id="Page_139">[139]</span>
</p>

<p>
<span class="smcap">Agl.</span> (<i>asciugando una lagrima</i>) Povero vecchio!...
</p>

<p>
<span class="smcap">El.</span> (<i>prosegue a leggere</i>). «Ve lo hai letto tu
forse? Non so. So che in queste nozze il
cuor tuo volle scorgere un debito verso l'ombra
paterna: le accettasti prima colla ingenuità
della gratitudine; le subisti poi colla
abnegazione del sagrificio... Non volli disingannarti.
Per la educazione del tuo animo
quella prova era troppo bella. Nella Parca
liberatrice confidavo perchè fosse breve. Ma
ecco, l'ora che io pensavo è suonata; e trova
te fatta donna, nello splendore dei doni di
Venere; e trova me vecchio e vivo e senza
il diritto di prevenire la Parca.<a class="tag" id="tag149" href="#note149">[149]</a> Sciupar
con un vecchio il tuo aprile, invecchiar senza
gioie nè di sposa, nè di madre, non era questo
ch'io promisi, non può essere questo il premio
alla tua virtù.<a class="tag" id="tag150" href="#note150">[150]</a> Ma s'io ti dicessi ora
ciò, se pregandoti di recar teco delle mie
fortune quel che in mia mente è già tuo, io
ti offrissi di sciogliere di mutuo accordo
le nozze, la tua fierezza, resa dall'idea del
<span class="pagenum" id="Page_140">[140]</span>
sacrifizio più altera, rifiuterebbe sdegnosamente».
</p>

<p>
<span class="smcap">Agl.</span> (<i>a sè</i>). Certo!...
</p>

<p>
<span class="smcap">El.</span> (<i>segue a leggere</i>). «... Valermi della legge, e
liberar te col ripudio? triste felicità la tua sarebbe,
comperata a prezzo del peggior degli affronti.<a class="tag" id="tag151" href="#note151">[151]</a>
Sola una via mi restava. Scioglierti
dagli scrupoli verso di me: obbligarti a ricorrere
all'arconte tu medesima. Sei nervosa,
impaziente, irascibile: pensai di stancare
la tua pazienza. Sei virtuosa e leale:
il giorno che il tuo cuore sentirà prepotente
il bisogno di vivere, tra l'abbandonarmi lealmente
a fronte alta e l'ingannarmi, il tuo
cuore, ne sono certo, nella scelta non esiterà.
Quando leggerai queste righe avrai
scelto, e mi perdonerai questi giorni di tedio
e l'inganno dell'esserti parso egoista, duro,
scortese. Me lo perdonerai pensando alla triste
solitudine che m'attende<a class="tag" id="tag152" href="#note152">[152]</a>, e in cui non
avrò altro conforto che di saperti felice, e aver
sciolto la mia promessa alla cara ombra del
padre tuo.
</p>

<p class="indr">
«<span class="smcap">Mènecle</span>».
</p>

<p>
<span class="pagenum" id="Page_141">[141]</span>
</p>

<p>
<span class="smcap">Agl.</span> (<i>Elèo lascia cadere il foglio, mestissimo in
volto. Aglae ha da qualche minuto in mano e
sta contemplando i fiori di Elèo: alle ultime
parole della lettera, se gli è già venuta accostando:
nel punto in cui egli termina, con atto dolce
e amorevole gli ripresenta i ramoscelli di narciso.
Elèo vorrebbe rifiutare, ella insiste con
gesto muto, amorevole di preghiera; Elèo riprende
i fiori ad occhi bassi, senza dir parola. Aglae
prosegue con voce lentissima e dolce</i>). Vedi bene
che a quell'ombra non potrei più offrirli...
(<i>lunga scena muta fra i due</i>). Non sarebbe
bello!... Non sarebbe bello!...
</p>

<div class="blockquote">
<p>
(Saluto lungo e silenzioso. Elèo si allontana lentamente
ed esce. Aglae ricade sulla sedia, celando il
volto nelle mani).
</p>
</div>

<p class="pad2 center large">
CALA LA TELA.
</p>

<div class="chapter">
<p>
<span class="pagenum" id="Page_145">[145]</span>
</p>

<h3 id="note-atto1">NOTE</h3>
</div>

<div class="footnote" id="note81">
<p><span class="label"><a href="#tag81">81</a>.&nbsp;&nbsp;</span>Per la topografia della casa ateniese, rimandasi alle
descrizioni di <span class="smcap">Vitruvio</span> (<i>Archit.</i>, <span class="smcap lowercase">VI</span>) e ai lavori archeologici
moderni che le illustrano. Chi non voglia sciupar tempo
in minute ricerche, può farsene un'idea abbastanza chiara
ed esatta dai disegni topografici, per es., dell'opera di
<span class="smcap">Guhl</span> e <span class="smcap">Körner</span>, <i>Leben der Griechen und Römer</i>, fig. 90-91,
o da quelli aggiunti all'<i>Anacarsi</i>. La stanza da lavoro di
questa scena è una, s'intende, dell'appartamento segregato
femminile, propriamente detto (γυναικωνῖτις); occupato
dalla padrona di casa e dalle sue donne, e generalmente
posto nella parte posteriore della casa; appartamento al
quale non accedeano gli uomini tranne i parenti, o gli
estranei che ne aveano il permesso dal marito. Da queste
stanze riposte del gineceo (ove la moglie attendeva alla
sua toletta, o ai lavori delle fantesche, o alle occupazioni
geniali del ricamo, del tesser ghirlande, della musica ed
altre, o riceveva le amiche), da queste un corridoio (<i>metaulo</i>
o <i>mesaulo</i>) metteva appunto direttamente alla sala
aperta comune (πρόστας o παραστάς) che dava sul cortile
o peristilio (ἀυλή), e ch'era destinata ai ricevimenti
di famiglia, ai sagrifici domestici o ai pranzi quotidiani.
In questa sala comune nella quale era il domestico altare,
e la quale segnava come il confine tra il gineceo e gli appartamenti
anteriori occupati dal marito (ἀνδρωνῖτις), supporrassi
la scena dei due atti successivi.</p>
</div>

<p>
<span class="pagenum" id="Page_146">[146]</span>
</p>

<div class="footnote" id="note82">
<p><span class="label"><a href="#tag82">82</a>.&nbsp;&nbsp;</span>«<i>Tremo e mi mordo le labbra, per presentimento
di disgrazia, come quei che passano allato ad un qualche
silenzioso eroe</i>». <span class="smcap">Alcifr.</span>, <i>Lett.</i>, <span class="smcap lowercase">III</span>, 58. La antichissima
superstizione greca imaginava lo spazio fra la terra e la
luna abitato dagli <i>eroi</i> o <i>genj</i>, esseri di sostanza fra l'umana
e la divina; i quali talora, siccome mediatori tra gli
dei e gli uomini, scendeano in terra a mescolarsi fra questi
ultimi, ma senza parlare. E infesti a coloro in cui imbattevansi,
era credenza che il loro incontro portasse disgrazia.</p>
</div>

<div class="footnote" id="note83">
<p><span class="label"><a href="#tag83">83</a>.&nbsp;&nbsp;</span>Cfr. <span class="smcap">Aristof.</span>, <i>Lisistrata</i>: «<i>Lis.</i> Nella guerra e nel
tempo passato, voi uomini non ci lasciavate a noi donne
aprir bocca...: e spesso in casa vi udivamo prendere cattivi
partiti in affari gravissimi. Quindi col dolore nell'anima,
ma col sorriso sul labbro, v'interrogavamo: Che
avete determinato oggi nell'assemblea? E il marito: Che fa
a te questo? Non vuoi tacere? Ed io mi taceva. <i>Provveditore.</i>
Saresti stata battuta, se non tacevi. <i>Lis.</i> Ma poi, udendo
qualch'altra vostra decisione anche peggiore, domandavamo
al marito: Perchè far questo? E quegli, squadrandomi
con occhio bieco, dicevami: Se tu non tessi la tua
tela, ti dorrà a lungo la testa. Sta agli uomini aver cura
della guerra». v. 507-520.</p>
</div>

<p>
<span class="pagenum" id="Page_147">[147]</span>
</p>

<div class="footnote" id="note84">
<p><span class="label"><a href="#tag84">84</a>.&nbsp;&nbsp;</span>V. <span class="smcap">Sofocle</span>, <i>Trachinie</i>, v. 9-17.</p>
</div>

<div class="footnote" id="note85">
<p><span class="label"><a href="#tag85">85</a>.&nbsp;&nbsp;</span>Luglio-agosto. V. il lunario attico nelle note all'<i>Alcibiade</i>.</p>
</div>

<div class="footnote" id="note86">
<p><span class="label"><a href="#tag86">86</a>.&nbsp;&nbsp;</span>«<i>Ut omnia de speculis peragantur, optima apud
majores fiebant Brundusina stanno et ære mixtis</i>».
<span class="smcap">Plin.</span>, <span class="smcap lowercase">XXXIII</span>, 9. Questi specchi di Brindisi, lodatissimi,
fatti di bronzo e di stagno, finchè, come dice lo stesso
Plinio (<span class="smcap lowercase">XXXIV</span>, 17) si usarono d'argento persin dalle ancelle,
sono verosimilmente la stessa cosa degli specchi
chiamati, forse per error di copista, d'<i>Abrotesio</i>, in <span class="smcap">Alcifr.</span>,
<i>Lett.</i>, <span class="smcap lowercase">III</span>, 66. Caratteristiche poi, nella toletta delle
signore ateniesi, erano di questi specchi certe forme piccole,
rotonde, per lo più con manico riccamente lavorato,
e raffigurante, il più delle volte, l'effigie di Venere Afrodite.
Cfr. <span class="smcap">Guhl</span> e <span class="smcap">Körner</span>, p. 217, fig. 227. Mènecle ne
parla più innanzi.</p>
</div>

<div class="footnote" id="note87">
<p><span class="label"><a href="#tag87">87</a>.&nbsp;&nbsp;</span>Calisseno rodio, pr. Aten. <i>Deipnos.</i> — v. <span class="smcap">Teofr.</span>,
<i>Caratt.</i>, 5.</p>
</div>

<div class="footnote" id="note88">
<p><span class="label"><a href="#tag88">88</a>.&nbsp;&nbsp;</span>Su la parte grandissima che nella vita della donna
di famiglia ateniese aveano le divozioni, le feste e le pratiche
religiose d'ogni genere, e su quel che costavano, di
occhi del capo, ai poveri mariti, abbondano i tratti nei
comici e altrove. «Ogni Iddia di cui si celebra la festa è
una maledizione pei mariti: i poveri uomini non ne conoscono
neppure i nomi: le Coliadi, per es., e le Genetillidi,
e la dea Frigia, e la processione d'infelice amore sul pastore
(<i>Adonie</i>)». <span class="smcap">Luciano</span>, <i>Amori</i>. E in <span class="smcap">Menandro</span>: «Ahimè — sclama
un marito — la mia donna spende dieci mine in
profumerie: e le occorrono scatole d'oro per chiudervi i
sandali... In casa la mi faceva cinque sacrifici al giorno:
e ad ogni sacrificio, sette schiave in circolo, picchiavan
ne' cimbali, mentre altre mandavano gli urli rituali. Son
soprattutto gli dei che ci rovinano, noi altri mariti: sempre
delle feste a cui far le spese!» <span class="smcap">Men.</span>, <i>Mysogin.</i>, fr. 3.
Cfr. i frammenti di un'altra commedia di <span class="smcap">Menandro</span>, <i>La
sacerdotessa</i> (‘Ιέρεια), ove un marito cerca distogliere
la moglie dalla manìa delle pratiche religiose per il culto di
Cibele.</p>
</div>

<p>
<span class="pagenum" id="Page_148">[148]</span>
</p>

<div class="footnote" id="note89">
<p><span class="label"><a href="#tag89">89</a>.&nbsp;&nbsp;</span>«Solo di tutti gli uomini, o Trofimo, tua madre t'ha
posto al mondo sotto astro sì propizio che tu possa conseguir
co' tuoi sforzi lo scopo di ogni tua brama, e condurre
tutte le tue imprese a buon fine? T'ha forse qualche
Iddio assicurato con promesse questo privilegio? S'è così
hai ragione di indignarti: poichè questo Iddio t'ha ingannato
e t'ha usato una ingiustizia. Ma se tu hai ricevuto
alle stesse condizioni di noi quest'aria che respiri e
che è a noi comune, ti bisogna far uso della ragione e sopportare
con più coraggio questa sventura...» <span class="smcap">Menandro</span>,
<i>fram. inc.</i>; <span class="smcap">Meineke</span>, <i>fr. com. gr.</i>, <span class="smcap lowercase">IV</span>, 227.
</p>

<p>
«Iscrizione: <i>Ai numi soli è dato — ogni successo
aver felice appieno — l'uomo quaggiù non ha contrasto
al fato.</i> Non odi, o Eschine, che aver prosperi successi
è solo degli Dei?» <span class="smcap">Demost.</span>, <i>Corona</i>.</p>
</div>

<p>
<span class="pagenum" id="Page_149">[149]</span>
</p>

<div class="footnote" id="note90">
<p><span class="label"><a href="#tag90">90</a>.&nbsp;&nbsp;</span>Nel diritto attico «la donna <i>è maritata legittimamente
dal padre, dal fratello consanguineo, dall'avo
paterno</i>» (<span class="smcap">Demost.</span>, <i>C. Stef.</i>, <span class="smcap lowercase">II</span>, 1134) che, succedentisi
in ordine di diritto, ponno dar la ragazza a chi loro talenta
(cfr. <span class="smcap">Petit</span>, <i>Leges att.</i>, <span class="smcap lowercase">VI</span>, 1). Il padre può dar la
figlia in isposa lui vivente (<span class="smcap">Dem.</span>, <i>C. Spud.</i>, 1024; <i>C. Neera</i>,
1345) o legarla per testamento. «Demostene mio padre
lasciò la sua sostanza di 14 talenti, me di 7 anni, la sorella
di cinque, e la madre nostra. In punto di morte, tra
sè consigliandosi sul come disporre di noi, affidò <i>tutte
queste cose</i> a questo Afobo e a Demofonte nipoti suoi....
<i>A Demofonte poi sposò la mia sorella</i> e diede subito due
talenti». <span class="smcap">Dem.</span>, <i>C. Afob.</i>, <span class="smcap lowercase">I</span>, 814. Questo diritto del padre,
o di quelli che in sua mancanza lo rappresentavano, è subordinatamente
esercitato anche dal primo marito, il quale
può pur esso morendo designare per testamento il proprio
successore nel talamo. Così, nel passo testè citato, Demostene
soggiunge che il padre suo legò sua mamma in moglie
ad Afobo (<i>C. Afob.</i>, <span class="smcap lowercase">I</span>, 814); e così Pasione lega morendo
la propria moglie a Formione (<span class="smcap">Dem.</span>, <i>per Form.</i>, 946,
953; <i>C. Stef.</i>, <span class="smcap lowercase">I</span>, 1110; <i>C. Stef.</i>, <span class="smcap lowercase">II</span>, 1133), sempre per disposizione
testamentaria. — Cfr. <span class="smcap">Desjardins</span>, <i>Condition de
la femme dans le droit civil athén.</i>, mémoires lus à la
Sorbonne. — <span class="smcap">Lallier</span>, <i>La femme dans la famille athénienne</i>.</p>
</div>

<div class="footnote" id="note91">
<p><span class="label"><a href="#tag91">91</a>.&nbsp;&nbsp;</span>«I nostri mariti tornando a casa ci guardan con
l'occhio del porco, tante malizie costui (<i>Euripide</i>) ha insegnato
loro: sicchè se una moglie sta intrecciando una
corona, subito si crede che la sia innamorata...» (ἐάν τις χαὶ πλέκῃ γννή στέφανον, ἐρᾶν δοχεῖ) — <span class="smcap">Aristof.</span>, <i>Tesmofor.</i> V. 395-401.</p>
</div>

<p>
<span class="pagenum" id="Page_150">[150]</span>
</p>

<div class="footnote" id="note92">
<p><span class="label"><a href="#tag92">92</a>.&nbsp;&nbsp;</span>σποδὸς δὲ τἄλλα, Περικλέης, Κόδρος, Κίμων — <span class="smcap">Alessi</span>
(poeta comico della commedia di mezzo) nel
<i>Maestro di nequizie</i> (’Ασωτσδιδάσκαλος). <span class="smcap">Mein.</span>, <i>fr.
com. gr.</i>, <span class="smcap lowercase">III</span>, 395.</p>
</div>

<div class="footnote" id="note93">
<p><span class="label"><a href="#tag93">93</a>.&nbsp;&nbsp;</span></p>

<div class="poem"><div class="stanza">
<p class="i01">Φοιταᾴ δ’ἀν αὶθέρ’, ἔστι δ’εν θαλασσίφ</p>
<p class="i01">κλύδωνι Κύπρις, πάντα δ’εκ ταύτης ἔφυ.</p>
<p class="i01">‘Ηδ’ ἐστιν ὴ σπείρουσα καὶ διδοῦσ’ ἔρον,</p>
<p class="i01">οὖ πάντες ἐσμὲν οὶ κατὰ χθόν’ ἒκγονοι.</p>
<p class="i09">                 <span class="smcap">Eurip.</span>, <i>Ippol.</i>, v. 447-450.</p>
</div></div>
</div>

<div class="footnote" id="note94">
<p><span class="label"><a href="#tag94">94</a>.&nbsp;&nbsp;</span><span class="smcap">Eurip.</span>, <i>Medea</i>, v. 230-247.</p>
</div>

<div class="footnote" id="note95">
<p><span class="label"><a href="#tag95">95</a>.&nbsp;&nbsp;</span>Fu nell'anno 379 av. l'E. V. (2º della 100<sup>ma</sup> Olimp.)
che lo spartano Febida, d'accordo cogli oligarchici tebani,
si impadronì a tradimento della rocca di Tebe (Cadméa)
e della città, rovesciandone il governo democratico e instaurandovi
la tirannide spartana. I Tebani di parte democratica
che poteron salvarsi — circa 400 — rifugiaronsi
ad Atene: tra questi fuorusciti «Pelopida, e Ferenico, e
Androclide, i quali fuggiti essendo, furono unitamente agli
altri condannati in esilio. Ma Epaminonda sen restò nel
paese, trascurato venendo come uomo che applicandosi
alla filosofia, non si ingeriva punto nelle faccende, e ch'essendo
povero non potea far cosa alcuna». (<span class="smcap">Plutarco</span>,
<i>Pelop.</i>) E di questa presunta innocuità avvantaggiandosi
Epaminonda, da Tebe mantenea le segrete comunicazioni
co' fuorusciti e attendea per il giorno della riscossa «a riempiere
di sensi coraggiosi la gioventù tebana e ad addestrarla
a lottar coi Lacedemoni». (Ibid.) — Cfr. <span class="smcap">Senof.</span>, <i>Ellen.</i></p>
</div>

<p>
<span class="pagenum" id="Page_151">[151]</span>
</p>

<div class="footnote" id="note96">
<p><span class="label"><a href="#tag96">96</a>.&nbsp;&nbsp;</span><span class="smcap">Eschilo</span>, <i>Sette a Tebe</i>, v. 181, 200-1.</p>
</div>

<div class="footnote" id="note97">
<p><span class="label"><a href="#tag97">97</a>.&nbsp;&nbsp;</span>«O Minerva Promacorma! Bramo ch'altri mi calpesti
disteso morto sotto un monticello, fuor della porta Diometide
o dell'Ippade, anzichè sopportar più a lungo le gran
delizie del Peloponneso». <span class="smcap">Alcifr.</span>, <i>Lett.</i>, <span class="smcap lowercase">III</span>, 52. Gli Ateniesi
non usavano seppellir alcuno dentro le mura. La
porta <i>Diometide</i> o <i>Diomea</i>, nel quartiere di questo stesso
nome, conduceva al Cinosargo, a levante della città; la
porta <i>Ippade</i> (nominata nella scena appresso) metteva a settentrione,
sulla via di Colono e di là a Tebe.</p>
</div>

<div class="footnote" id="note98">
<p><span class="label"><a href="#tag98">98</a>.&nbsp;&nbsp;</span>Cfr. <span class="smcap">Alcifr.</span>, <i>Lett.</i>, <span class="smcap lowercase">II</span>, 4.</p>
</div>

<div class="footnote" id="note99">
<p><span class="label"><a href="#tag99">99</a>.&nbsp;&nbsp;</span><span class="smcap">Sofocle</span>, <i>Edipo a Colono</i>.</p>
</div>

<div class="footnote" id="note100">
<p><span class="label"><a href="#tag100">100</a>.&nbsp;&nbsp;</span>Giove <i>Ctesio</i> (κτήσιος) ossia Giove <i>posseditore</i> o
<i>donatore</i>, custode della domestica proprietà; del numero
degli Dei penati, principalissimo: aveva altare nelle case,
o se ne teneva un idoletto nelle dispense. «Il Dio di Dodona
comanda che a Bacco popolare si faccia un sagrificio
perfetto; ad Apollo <i>scacciamali</i> si immoli un bue; liberi
e servi s'inghirlandino e vachino dai lavori un giorno intero;
anche a Giove Ctesio sia sacrificato un bue bianco».
<span class="smcap">Demost.</span>, <i>C. Midia</i>. — E in una arringa di <span class="smcap">Iseo</span> è descritto
un vecchio che celebra sacrificio, circondato dai figli di sua
figlia. «Alle Dionisie campestri egli ci conduceva con lui,
e con lui celebravamo tutte le feste. Quando sacrificava
a Giove Ctesio, ed era per lui l'atto religioso più importante,
non ammetteva nessuno schiavo nè estraneo; compiva
da sè tutte le cerimonie; noi l'aiutavamo, maneggiando
gli oggetti sacri, ponendo sull'altare le viscere; ed
egli, come a l'avo conviensi, supplicava il Dio di accordarci
la salute e un tranquillo possesso della nostra fortuna».
<span class="smcap">Iseo</span>, <i>Ered. di Cirone</i>, § 15-16.</p>
</div>

<p>
<span class="pagenum" id="Page_152">[152]</span>
</p>

<div class="footnote" id="note101">
<p><span class="label"><a href="#tag101">101</a>.&nbsp;&nbsp;</span>La battaglia sanguinosa di Nemea, dove gli Ateniesi,
alleati coi Tebani, Argivi e Corinzî furono sconfitti
dagli Spartani, accadeva nel 394 av. l'E. V., ossia 15 anni
prima dell'epoca in cui è supposta questa scena. Gli alleati
vi erano forti di 24 mila opliti e 1550 cavalli; i Lacedemoni
vincitori avevano 13.500 uomini soli: ma la mancanza
d'accordo tra i capi portò la disfatta dei primi, che
vi perdettero 2500 uomini. I vincitori ebbero 1100 morti.</p>
</div>

<div class="footnote" id="note102">
<p><span class="label"><a href="#tag102">102</a>.&nbsp;&nbsp;</span>«Comandano le leggi che l'arconte abbia cura dei
pupilli». <span class="smcap">Demost.</span>, <i>C. Timarc.</i> — «Legge: l'arconte abbia
cura degli orfani e delle orfane ereditarie (<i>epiclére</i>); e delle
case vuote; e delle mogli che rimangono nelle case dei
mariti defunti, e che dicono di essere gravide». <span class="smcap">Demost.</span>,
<i>C. Macart.</i>, 1076. — Indi il tutore rappresentava l'arconte,
verso il quale rispondeva della tutela; e mancando agli
obblighi di questa, poteva esser tratto in giudicio o punito
dall'arconte d'ufficio. — Cfr. <span class="smcap">Schöm.</span>, <i>Ant. gr.</i>; <span class="smcap">Petit</span>, <i>Leg.
att.</i>, <span class="smcap lowercase">VI</span>, 7; <span class="smcap">Meurs.</span>, <i>Them. att.</i>, <span class="smcap lowercase">II</span>, 10.</p>
</div>

<div class="footnote" id="note103">
<p><span class="label"><a href="#tag103">103</a>.&nbsp;&nbsp;</span>V. <span class="smcap">Eschilo</span>, <i>Coefore</i>; <span class="smcap">Sof.</span>, <i>Elettra</i>; <span class="smcap">Euripide</span>,
<i>Ifig. in Aul.</i>, ecc.</p>
</div>

<div class="footnote" id="note104">
<p><span class="label"><a href="#tag104">104</a>.&nbsp;&nbsp;</span>«<i>Elettra.</i> I parentali — libamenti spargendo sulla
tomba — qual grata prece proferir degg'io? — Come il padre
invocar?... Di' pur, come t'ispira — la riverenza alla paterna
tomba... <i>Coro.</i> Prega, il licor versando, ai fidi amici — fausti
tutti gli eventi... <i>Elettra.</i> Qual altro aggiungerò? <i>Coro.</i>
D'Oreste — ti risovvenga ancor che lunge ei sia». — <span class="smcap">Eschilo</span>,
<i>Coef.</i>, v. 86-88, 108-115.</p>
</div>

<p>
<span class="pagenum" id="Page_153">[153]</span>
</p>

<div class="footnote" id="note105">
<p><span class="label"><a href="#tag105">105</a>.&nbsp;&nbsp;</span>«Dicesi che Anassagora di Clazomene (il filosofo
che fu maestro di Socrate) non fu mai veduto ridere, e
neppur fare il minimo sogghigno: Aristosseno parimenti
fu nemico del ridere, ed Eraclito piagneva per ogni cosa
della umana vita». <span class="smcap">Eliano</span>, <i>V. Stor.</i>, <span class="smcap lowercase">VIII</span>, 13.</p>
</div>

<div class="footnote" id="note106">
<p><span class="label"><a href="#tag106">106</a>.&nbsp;&nbsp;</span>«Carico di corimbi in questo loco — <i>il fiorente
narciso — ghirlanda delle due gran Dive antica</i> — tuttodì
si nutrica — di celeste rugiada...» <span class="smcap">Sofoc.</span>, <i>Edipo a Colono</i>. — Su
le due dee sotterranee, Cerere e Proserpina,
V. note all'<i>Alcibiade</i>.</p>
</div>

<div class="footnote" id="note107">
<p><span class="label"><a href="#tag107">107</a>.&nbsp;&nbsp;</span>τὴν μὲν ἅπασι τοῖς ἐαυτῆς φιλοτίμοις κεκόσμηκεν Αφροδίτη,
μόνου τοῦ κεστοῦ φεισαμενή. <span class="smcap">Aristen.</span>,
<i>Lett.</i>, <span class="smcap lowercase">I</span>, 10.</p>
</div>

<div class="footnote" id="note108">
<p><span class="label"><a href="#tag108">108</a>.&nbsp;&nbsp;</span>«<i>Che cosa vi è di più dolce per un marito che
una sposa secondo il suo cuore, che cosa di più dolce,
sopratutto nella gioventù?</i>» <span class="smcap">Antifonte</span>, pr. <span class="smcap">Stob.</span> <i>Flor.</i>,
<span class="smcap lowercase">LXVIII</span>. Superfluo avvertire qui, una volta per tutte, quello
che Eudemonippo ha già accennato nel prologo: che se la
<i>Sposa di Mènecle</i> è stata scritta da lui nella 120ª Olimpiade,
vale a dire quando Menandro fioriva, e Aristotile
aveva fatto scuola, egli è alla luce dei lavori della commedia
nuova e delle pagine più belle dello Stagirìta, che
s'hanno a studiare, nei novi costumi e sentimenti di quell'epoca,
i novi ideali della famiglia, dell'affetto coniugale
e dell'amore; e i richiami alle caste dolcezze amorose, e le
scene di tenerezza fra giovani fidanzati e sposi, giunte fino
a noi negli sparsi frammenti greci, e nelle pitture più delicate
di Terenzio. <i>Fabula jucundi nulla est sine amore
Menandri.</i> Nella dignità cresciuta del matrimonio la moglie
ritrova al 4º secolo un posto quasi nuovo fino allora
per lei: e nella femmina, presa per confinarla nel gineceo
a procrear figli, appare per la prima volta la compagna
amante dell'uomo. Ed ecco Aristotile dichiarare che «<i>la
tenerezza è naturale fra il marito e la moglie</i>, l'uomo
essendo da natura ancor più incline alla vita in due che
non alla vita sociale; e in questa tenerezza ritrovarsi molto
profitto e molte dolcezze insieme riunite». (<span class="smcap">Ar.</span> <i>Eth. Nicomac.</i>,
<span class="smcap lowercase">VIII</span>, 14). Che più? Eccolo altrove premunir i
giovani sposi <i>contro l'eccesso della tenerezza</i>, contro la
intimità spinta al punto da divenire una abitudine tirannica
e un bisogno inquieto, sì che poi non diventi loro
impossibile di staccarsi un minuto l'un dall'altro; e insegnar
loro a padroneggiarsi così da bastare l'uno all'altro,
anche colla sola memoria, quando l'un d'essi è lontano!
(<span class="smcap">Aristot.</span>, <i>Econom.</i>, <span class="smcap lowercase">I</span>, 4). — Però il mio Fània meritava
le attenuanti, se i moniti di Aristotile (ch'era in que' giorni
un bambino) non eran fatti per lui.</p>
</div>

<p>
<span class="pagenum" id="Page_154">[154]</span>
</p>

<div class="footnote" id="note109">
<p><span class="label"><a href="#tag109">109</a>.&nbsp;&nbsp;</span>«’Ὀλβιε γαμβρ’ ἀγαθός τις ἐπέπταρεν ἐρχομένῳ τοι».
<i>O felice sposo, qualche buon genio a te veniente
sternutò.</i> <span class="smcap">Teocr.</span>, <i>Id.</i>, 18. — <i>Hoc ut dixit amor, sinistra ut
ante — dextra sternuit adprobatione.</i> <span class="smcap">Catullo</span>. — Sullo sternuto,
or buono or cattivo augurio, cfr. note <i>Alcibiade</i>, 157.</p>
</div>

<p>
<span class="pagenum" id="Page_155">[155]</span>
</p>

<div class="footnote" id="note110">
<p><span class="label"><a href="#tag110">110</a>.&nbsp;&nbsp;</span>Cfr. <span class="smcap">Schömann.</span> <i>Ant. greche</i>; <span class="smcap">Lallier</span>, <i>La femme
dans la famille athénienne</i>. — <span class="smcap">Teofr.</span>, <i>Caratt.</i>, 22.</p>
</div>

<div class="footnote" id="note111">
<p><span class="label"><a href="#tag111">111</a>.&nbsp;&nbsp;</span><i>Siam le nipoti di Teseo e non siam le schiave dei
mariti.</i> Cfr. in <span class="smcap">Senofonte</span> le ammirabili pagine (<i>Econom.</i>,
<span class="smcap lowercase">VII</span>) dove Iscomaco spiega alla sua sposa giovinetta i doveri
e i diritti della moglie; e com'ella non dee considerarsi
la schiava, bensì la compagna del marito, e avente
ella stessa nel domestico governo la sua parte di sovranità.
(<i>Econ.</i>, <span class="smcap lowercase">VII</span>, 13 e seg.) E con che delicata e viva
imagine, Iscomaco paragona questa sovranità della moglie
nella casa a quella della regina delle api; e come insiste
mostrando alla donna sua gli uffici del marito e della
moglie, essere diversi ma grandi del pari, «si da <i>non potersi
discernere chi vaglia più la donna o l'uomo!</i>»
«E finalmente — ei le soggiunge — cosa sopra tutte le altre
dolcissima, quando nel compimento degli uffici tuoi, ti
farai conoscere di maggior valore che non son io, tu ti
valerai, o moglie mia, dell'opera di me, come di un tuo
ministro; nè dubiterai che nel tempo avvenire abbi ad essere
meno riverita». <i>Econ.</i>, <span class="smcap lowercase">VII</span>, 41-2. Siamo già evidentemente
nelle idee ben lontani dalla posizione umiliante e
servile assegnata alla donna di famiglia nella antica legislazione
ateniese! È vero che al tempo di Senofonte, tra
questo ideale e la generalità del costume, del divario ancora
ne poteva e ne doveva correre: ma la parola dell'epoca è
detta e la nuova missione della donna della famiglia è cominciata.
Verrà tra breve Aristotile a paragonare i diritti
della sposa coi diritti sacri e augusti del supplice che ha
deposto il ramo d'olivo sull'ara domestica, e che acquista
con ciò verso il marito i privilegi della inviolabile ospitalità.
(<span class="smcap">Arist.</span>, <i>Econ.</i>, <span class="smcap lowercase">I</span>, 4). E verranno tra breve i comici
della commedia nuova a lamentarsi delle usurpazioni di
autorità commesse dalle mogli sui mariti, e a far ridere
il pubblico alle spese dei mariti tiranneggiati!</p>
</div>

<p>
<span class="pagenum" id="Page_156">[156]</span>
</p>

<div class="footnote" id="note112">
<p><span class="label"><a href="#tag112">112</a>.&nbsp;&nbsp;</span><i>E Temistocle ateniese stava sotto alla moglie.</i>
«Diceva Temistocle scherzando che suo figlio, ancora
piccino, era il più potente di tutti i Greci. Gli Ateniesi
comandano ai Greci; io comando agli Ateniesi; <i>sua madre
comanda a me</i>, e lui comanda a sua madre».
<span class="smcap">Plut.</span>, <i>Temist.</i>, 18; cfr. <span class="smcap">Plut.</span>, <i>Prec. matrim.</i> — E in
una commedia di Menandro: «Ecco un uomo di cui ognun
vanta la felicità in piazza: ma appena varcata la soglia di
casa sua, è il più infelice di tutti.<i> Sua moglie è la padrona
di tutto:</i> essa comanda e litiga senza posa». <span class="smcap">Menandro</span>,
<i>Piloti</i>, fr. 2.</p>
</div>

<div class="footnote" id="note113">
<p><span class="label"><a href="#tag113">113</a>.&nbsp;&nbsp;</span>Vedi la legge citata nel <i>Prologo</i>, pag. 26.</p>
</div>

<div class="footnote" id="note114">
<p><span class="label"><a href="#tag114">114</a>.&nbsp;&nbsp;</span>Il fratello consanguineo succede in diritto al padre
nel disporre della sorte dell'orfana da maritare. V. sopra
nota 10. — Cfr. <span class="smcap">Demost.</span>, <i>C. Onetore</i>, 865, 866; <i>C. Eubulide</i>,
1311; <i>C. Beoto</i>, <span class="smcap lowercase">II</span>, 1010. <span class="smcap">Iseo</span>, <i>Eredità di Mènecle</i>,
§ 5-9.</p>
</div>

<div class="footnote" id="note115">
<p><span class="label"><a href="#tag115">115</a>.&nbsp;&nbsp;</span>Colombi di Sicilia, allevati e tenuti in pregio nelle
case ateniesi. <span class="smcap">Teofr., <i>Caratt.</i>, 5.</span></p>
</div>

<p>
<span class="pagenum" id="Page_157">[157]</span>
</p>

<div class="footnote" id="note116">
<p><span class="label"><a href="#tag116">116</a>.&nbsp;&nbsp;</span></p>

<div class="poem"><div class="stanza">
<p class="i01">’Εὰν δὲ κινήσῃ μόνον τὴν Μυρτίλην</p>
<p class="i01">ταύτην τις, ἢ τιτθὴν καλᾖ, πέρας οὐ ποιει</p>
<p class="i01">λαλιᾶς. τὸ Δωδοναῖον ἄν χαλκίον,</p>
<p class="i01">ὃ λέγουσιν ἠχεῖν, ἀν παράψηθ’ ὁ παριών,</p>
<p class="i01">τὴν ὴμεραν ὅλην. καταπαύσαι θᾶττον ἢ</p>
<p class="i01">ταύτην λαλοῦαν˙ νύκτα γὰρ προσλαμβάνει.</p>
</div></div>

<p>
<span class="smcap">Menandro</span>, <i>La suonatrice di flauto</i>. (’Αῤῤ ήφορος ἤ αὐλητρίς)
pr. <span class="smcap">Stef. Biz.</span> — <span class="smcap">Mein.</span>, <i>Fr. Com. gr.</i>, <span class="smcap lowercase">IV</span>, 89.</p>
</div>

<div class="footnote" id="note117">
<p><span class="label"><a href="#tag117">117</a>.&nbsp;&nbsp;</span>Le arie di alterigia e le pretese che le ricche ereditiere
recavan seco insiem con la dote nella casa maritale
doveano realmente dar non poco fastidio ai signori mariti
ateniesi, se fornirono così larga materia agli scrittori comici
della antica commedia e della nuova (le imitazioni di
Terenzio comprese): dove si incontrano ad ogni piè sospinto
le lamentazioni dei poveri mariti.
</p>

<div class="poem"><div class="stanza">
<p class="i01">Εἴθ’ ὤφελ’ ὴ προμνήστρι’ ἀπολέσθαι κακῶς</p>
<p class="i01">ἥτις με γῆμ’ ἐπῆρε τὴν σὴν μητέρα</p>
</div></div>

<p>
«<i>Ahi, fosse perita di mala morte la pronuba che m'indusse
a sposar la madre tua!</i>» <span class="smcap">Aristof.</span>, <i>Nubi</i>, v. 41.
«Oh Dei! che sproposito ho io mai fatto a sposar per i
suoi sedici talenti questa Crobila, una donnicciuola alta un
cubito! È mai possibile di sopportare una tanta arroganza?
Per Giove Olimpo, e per Minerva, ohibò!» <span class="smcap">Menandro</span>,
<i>La collana</i> (πλόκιον), pr. <span class="smcap">Aul. Gel.</span>, <span class="smcap lowercase">II</span>. — <span class="smcap">Mein.</span>, <i>Fr.
Com. gr.</i>, <span class="smcap lowercase">IV</span>, 189. «Questa vita del matrimonio m'è odiosa! — Perchè
l'hai presa per il cattivo verso... Se passi il tempo
a lagnarti de' suoi guai, senza mettere in bilancia i compensi,
ti desolerai eternamente». <span class="smcap">Men.</span>, <i>L'odiator delle
donne</i> (Μισογόνης) pr. <span class="smcap">Stob.</span>, <span class="smcap lowercase">LXIX</span>. — <span class="smcap">Mein.</span>, <i>Fr. Com.
gr.</i>, <span class="smcap lowercase">IV</span>, 164. «Han fatto bene a dipinger Prometeo inchiodato
allo scoglio... È lui che ha creato le donne... Una
donna è migliore a sotterrarsi che a sposarsi». <span class="smcap">Menandro</span>,
<i>fram. inc.</i> — <span class="smcap">Mein.</span>, <i>Fr. Com. gr.</i>, <span class="smcap lowercase">IV</span>, 228. «Maledetto il
primo che inventò di prender moglie! E poi il secondo, e
il terzo, e il quarto e tutti quelli che l'imitarono!» <span class="smcap">Menand.</span>,
<i>La ragazza bruciata</i>. (’Εμπιπραμένη) pr. <span class="smcap">Aten.</span>,
<span class="smcap lowercase">XIII</span>. — <span class="smcap">Mein.</span>, <i>Fr. Com. gr.</i>, <span class="smcap lowercase">IV</span>, 114.
</p>

<p>
E la litania dei lamenti non finisce qui: vedine qui sotto
degli altri (note 39, 41, 42): e potrei aggiungerne ancora:
ma pare che bastino.</p>
</div>

<p>
<span class="pagenum" id="Page_158">[158]</span>
</p>

<div class="footnote" id="note118">
<p><span class="label"><a href="#tag118">118</a>.&nbsp;&nbsp;</span>τὰ τῆς γῆς ἀγαθά. — <span class="smcap">Alcifr.</span>, <i>Lett.</i>, <span class="smcap lowercase">II</span>, 3.</p>
</div>

<div class="footnote" id="note119">
<p><span class="label"><a href="#tag119">119</a>.&nbsp;&nbsp;</span>’Ὲχν δ’ἐπίχληρον Αάμιαν «<i>Ho (sposato) una
strega con la dote</i> (esclama lamentosamente in Menandro
un vecchio marito): non te l'ho già detto? Non te l'ho
già detto? Casa e campi mi vengono da lei: e m'è toccato
per averli di prendere anche lei insieme: e questo, o Apollo,
è il peggior dei mali!» <span class="smcap">Men.</span>, <i>La collana</i> (Πλόκιον), pr.
<span class="smcap">Aul. Gel.</span>, <span class="smcap lowercase">I</span>. — <span class="smcap">Mein.</span>, <i>Fr. Com. gr.</i>, <span class="smcap lowercase">IV</span>, 191.</p>
</div>

<div class="footnote" id="note120">
<p><span class="label"><a href="#tag120">120</a>.&nbsp;&nbsp;</span><span class="smcap">Plutarco</span>. <i>Proverbii</i> — E poco diverso dai Greci diciamo
anche noi: <i>chi sprezza vuol comprare</i>.</p>
</div>

<div class="footnote" id="note121">
<p><span class="label"><a href="#tag121">121</a>.&nbsp;&nbsp;</span><span class="smcap">Terenzio</span>, <i>Formione</i>: «<i>Nausistrata.</i> In verità mio
marito amministra senza una cura al mondo i poderi bene
acquistati dal padre mio: chè egli ne ricavava, senza manco,
due talenti l'anno d'argento: vedete che differenza da uomo
ad uomo! — <i>Demifone.</i> Due talenti! — <i>Nausis.</i> Proprio! due
talenti! e sì le derrate non valeano uno per cento d'adesso».
v. 788-790. — Cfr. sopra, nota 37, framm. del Πλόκιον.</p>
</div>

<p>
<span class="pagenum" id="Page_159">[159]</span>
</p>

<div class="footnote" id="note122">
<p><span class="label"><a href="#tag122">122</a>.&nbsp;&nbsp;</span>Πατρῷ’ ἒχειν δεῖ τὸν χαλῶς εύδαιμονα «<i>Fortunato
quegli che è ricco dell'eredità del padre!</i> poichè
delle cose che entrano in casa colla moglie il possesso non
è nè sicuro nè allegro». <span class="smcap">Men.</span>, <i>inc. fab.</i>, fr. 54. «Se siete
povero e sposate una donna ricca, vi pigliate una padrona
e non una moglie: vi riducete alla condizione di essere a
un tempo e servo e povero». <span class="smcap">Anassandride</span>, <i>incert. fab.</i>
«O tre volte infelice chiunque essendo povero conduce
moglie!» <span class="smcap">Men.</span>, Πλόκιον, pr. <span class="smcap">Stob.</span>, <span class="smcap lowercase">LXVIII</span>. «Alla fronte
superba e alle sue arie tutti si voltano a guardar Crobila:
poichè è ben nota mia moglie, dalla ricca dote, o piuttosto
la padrona che mi possiede!» <span class="smcap">Men.</span>, Πλόκιον, pr.
<span class="smcap">Aul. Gel.</span>, <span class="smcap lowercase">II</span>, 23. «La moglie di lui è la padrona di tutto:
essa comanda e lo strapazza senza posa». <span class="smcap">Men.</span>, <i>Piloti</i>,
(Κυβερνῆται).</p>
</div>

<div class="footnote" id="note123">
<p><span class="label"><a href="#tag123">123</a>.&nbsp;&nbsp;</span>«<i>Ma il nostro tesoro è stato carboni</i> (ἄνθρακες ὸ θησαυρὸς ἦσαν)
come dice il proverbio». <span class="smcap">Luciano</span>, <i>Zeusi</i>.
«Se sapessi ch'ella ha rivolto ad altri il suo amore, tutti
i tesori mi diventerebbero cenere». <span class="smcap">Alcifr.</span>, <i>Lett.</i>, <span class="smcap lowercase">II</span>, 3.</p>
</div>

<div class="footnote" id="note124">
<p><span class="label"><a href="#tag124">124</a>.&nbsp;&nbsp;</span>Cfr. <span class="smcap">Aristof.</span>, <i>Nubi</i>, v. 71.</p>
</div>

<div class="footnote" id="note125">
<p><span class="label"><a href="#tag125">125</a>.&nbsp;&nbsp;</span>Disposizione degli attori in iscena:
</p>

<p>
<span class="smcap">Aglae</span>, <span class="smcap">Crìside</span> — <span class="smcap">Cròbilo</span>, <span class="smcap">Fania</span>.</p>
</div>

<div class="footnote" id="note126">
<p><span class="label"><a href="#tag126">126</a>.&nbsp;&nbsp;</span>V. un frammento dei tempi della commedia di
mezzo in <span class="smcap">Eubulo</span>, Χρύσιλλα. — <span class="smcap">Mein.</span>, <i>Frag. Com. græc.</i>,
<span class="smcap lowercase">III</span>, 260. — Cfr. in <span class="smcap">Aristofane</span>, <i>Tesmofor.</i>, v. 545-550: ed
<span class="smcap">Euripide</span>, <i>Androm.</i>, <i>Jon</i>, <i>Ippolito</i>, <i>Alceste</i>, ecc.</p>
</div>

<div class="footnote" id="note127">
<p><span class="label"><a href="#tag127">127</a>.&nbsp;&nbsp;</span>V. un frammento di un altro poeta della commedia
di mezzo: «L'uomo è animale infelice per natura, ma ha
trovato a' suoi dolori questo conforto (il teatro): poichè
la mente, dimentica dei propri mali nel compatire i mali
altrui, vi si diletta e si istruisce insieme. Vedi prima, se
vuoi, i tragici come giovano a tutti! Imperocchè il povero
venendo a sapere che vi è stato Telefo più povero
di lui, già più facilmente sopporta la mendicità; l'infermo
per qualche insania considera Alcmeone; oppur soffre di
oftalmia? I figli di Fineo sono ciechi. Morì il figlio al
padre? Niobe lo consola. O qualcuno e zoppo? Si specchia
in Filottete. O un altro è vecchio e sfortunato? Lo ammaestra
Eneo. Qualunque cosa infine uno soffra, maggiori
stimando le altrui calamità, meno delle proprie si lagna».
<span class="smcap">Timocle</span>, <i>Le Baccanti</i> (Αιονυσιάξουσαι), pr. <span class="smcap">Stob.</span>, <i>Flor.</i>,
124. — <span class="smcap">Mein.</span>, <i>Frag. Com. græc.</i> III. 592. Al quale frammento
di Timocle, G. Guizot, nello studio su Menandro
(pag. 135), contrappone lo scherzo di Voltaire nella novella
<i>Les deux consoles</i>: «Songez à Hécube, songez à Niobé,
dit le philosophe — Ah, dit la dame, si j'avais vecu de leur
temps, et si, pour les consoler, vous leur aviez conté mes
malheurs, pensez vous qu'elles vous eussent ecouté?».</p>
</div>

<p>
<span class="pagenum" id="Page_160">[160]</span>
</p>

<div class="footnote" id="note128">
<p><span class="label"><a href="#tag128">128</a>.&nbsp;&nbsp;</span>ὢμοι... ὢμοι, <span class="smcap">Eschilo</span>, <i>Agamenn.</i> v. 1343-5.</p>
</div>

<div class="footnote" id="note129">
<p><span class="label"><a href="#tag129">129</a>.&nbsp;&nbsp;</span>λίοπη γλῶσσα (<span class="smcap">Aristof.</span>, <i>Rane</i>, v. 826), <i>lingua scortecciata</i>
ossia <i>senza pelo</i> dicevano anche i Greci, allo
stesso modo nostro, di chi sa bene adoperarla.</p>
</div>

<div class="footnote" id="note130">
<p><span class="label"><a href="#tag130">130</a>.&nbsp;&nbsp;</span>«<i>Io mi mostrerò forte e coraggioso e guardante
l'orìgano</i>» βλέποντ’ ὀρίγανον, <span class="smcap">Aristof.</span>, <i>Rane</i>, v. 602: ossia
<i>guarderò torvo e brusco</i>. Modo proverbiale, derivato fra
i Greci dall'odor acre di quell'erba.</p>
</div>

<p>
<span class="pagenum" id="Page_161">[161]</span>
</p>

<div class="footnote" id="note131">
<p><span class="label"><a href="#tag131">131</a>.&nbsp;&nbsp;</span>Su le pretese e il bisticciare e il rimbrottar continuo
con che le mogli dotate molestavano i mariti, vedemmo
abbondare in Menandro e ne' comici della commedia nuova
gli esempi. — Cfr. <span class="smcap">Lallier</span>, <i>La femme dans la famille
athénienne</i>. — <span class="smcap">Benoit</span>, <i>Sur la Comédie de Ménandre</i>.</p>
</div>

<div class="footnote" id="note132">
<p><span class="label"><a href="#tag132">132</a>.&nbsp;&nbsp;</span>«A quella di noi donne che partorisse un uomo utile
alla città, legislatore o capitano, era giusto le si desse
qualche premio, e il primo seggio nelle feste Stenie e nelle
<i>Scire</i>, e nelle altre che noi donne sogliamo celebrare».
<span class="smcap">Aristof.</span> <i>Tesmof.</i>, v. 834. «Tu lampada sarai a parte dei
presenti consigli, che furon presi dalle amiche mie nelle
feste Scire». <span class="smcap">Aristof.</span> <i>Eccles.</i>, v. 18. Si celebravano dalle
donne in onor di Minerva le Scire o <i>feste dell'ombrella</i>,
ai dodici del mese detto appunto <i>sciroforione</i> (giugno-luglio),
sulla via da Atene a Sciro ov'era il tempio di
Minerva Scirade. Il sacerdote portava nella processione
un ombrello bianco.</p>
</div>

<div class="footnote" id="note133">
<p><span class="label"><a href="#tag133">133</a>.&nbsp;&nbsp;</span>«Che mai di buono farem noi donne, noi che sediamo
con chiome tinte di biondo, portiam tuniche color
di croco, e siam cariche di ornamenti e vestiam cimberiche
a strascico (κιμβερίκ’ ὸρθοστάδια) e peribàridi ai
piedi?» <span class="smcap">Aristof.</span>, <i>Lisistr.</i>, 45. — τὼ Περσικά, ibid., 230.
Eran calzari di gala, alla persiana.</p>
</div>

<div class="footnote" id="note134">
<p><span class="label"><a href="#tag134">134</a>.&nbsp;&nbsp;</span><span class="smcap">Eurip.</span>, <i>Medea</i>, <i>Androm.</i> — <span class="smcap">Anassandride</span>, <i>Inc. fab.</i>
Vedi avanti la nota 69.</p>
</div>

<div class="footnote" id="note135">
<p><span class="label"><a href="#tag135">135</a>.&nbsp;&nbsp;</span>Simili al bisso (ch'era una specie di tessuto di lino)
ma assai più fini erano i tessuti rinomati che l'isola di
Amorgo forniva per certe tonache o camicie di donna, di
straordinaria finezza e trasparenza, e che dal luogo d'origine
si chiamavano ἀμόργινα. <span class="smcap">Aristof.</span>, <i>Lisistr.</i>, v. 150;
Scol. in <span class="smcap">Eschine</span>, <i>C. Timarco</i>, 97.</p>
</div>

<p>
<span class="pagenum" id="Page_162">[162]</span>
</p>

<div class="footnote" id="note136">
<p><span class="label"><a href="#tag136">136</a>.&nbsp;&nbsp;</span>Sotto il nome di <i>Colìade</i> (dal borgo attico di Colias
ov'era il tempio) e di <i>Genetìllide</i> (come preside agli
atti sessuali) avea Venere speciali onoranze di riti lascivi
femminili. «Se alcuno le avesse convocate (le donne) nel
tempio di Pane, di Venere Colìade o di Genetìllide, non
si potrebbe più passare per la gran copia dei timpani».
<span class="smcap">Aristof.</span>, <i>Lisistr.</i>, v. 1 seg. «Sposatala, giacevo con lei
che olezzava di unguento di croco, di baci con la lingua
tra le labbra, di ghiottornie, di Colìade e di Genetìllide».
<span class="smcap">Aristof.</span>, <i>Nubi</i>, v. 41 seg.</p>
</div>

<div class="footnote" id="note137">
<p><span class="label"><a href="#tag137">137</a>.&nbsp;&nbsp;</span>Era devoluta ai <i>tesmotéti</i> (gli ultimi sei de' nove
arconti) oltre la presidenza de' giudizi, de' comizi elettorali,
ecc., anche la sorveglianza dell'ordine e della quiete
pubblica. Per che di notte l'uno di essi per turno andava
in ronda per la città. Vedi <span class="smcap">Ulpiano</span>, nei <i>Commenti a Demostene</i>,
orazione <i>Contro Midia</i>: e fu probabilmente durante
il suo giro di ispezione, che il tesmoteta di cui ivi
si parla, per essersi inframmesso in un parapiglia, a soccorso
di un suonatore, toccò la sua parte di bastonate.</p>
</div>

<div class="footnote" id="note138">
<p><span class="label"><a href="#tag138">138</a>.&nbsp;&nbsp;</span>Per brevità, nella recita, da questo punto si ometta il
brano di scena che segue, da qui saltando addirittura a
pag. 123, alle parole di Cròbilo:
</p>

<p>
<span class="smcap">Cròb.</span> (<i>sotto voce ad Aglae che s'allontana con Mìrtala</i>)
Mi raccomando non le mostrar tutta la guardaroba, ecc.</p>
</div>

<div class="footnote" id="note139">
<p><span class="label"><a href="#tag139">139</a>.&nbsp;&nbsp;</span>«Fanciulla di sette anni, portai nella processione
di Minerva i sacri arnesi; di dieci, macinai l'orzo di Minerva
nostra signora; poi, vestita dell'abito color di croco,
simboleggiai l'orsa di Diana nelle feste Brauronie; quindi,
fatta fanciulla leggiadra, portai il canestro sacro con un
monile di fichi secchi al collo». <span class="smcap">Aristof.</span>, <i>Lisistr.</i>, 641 seg.
In queste parole della <i>Lisistrata</i> è brevemente riassunta
la prima educazione delle fanciulle ateniesi di distinta
nascita.</p>
</div>

<p>
<span class="pagenum" id="Page_163">[163]</span>
</p>

<div class="footnote" id="note140">
<p><span class="label"><a href="#tag140">140</a>.&nbsp;&nbsp;</span>Cfr. <span class="smcap">Aristof.</span>, <i>Vespe</i>, 103-4; 850. Rendevano i
giudici, come s'è detto, le sentenze ne' giudizi in varie
forme, oltre quelle dei ciottoli neri e bianchi, o delle palline
forate ed intere (v. <i>Prologo</i>, nota 52). Era anche uso segnar
la condanna col tirar righe lunghe sulla cera delle
tavolette. Questo però non toglieva l'uso de' ciottoli o delle
pallottole, necessario a ogni modo, per lo scrutinio de' voti:
come vedi nel passo citato delle <i>Vespe</i>: «e per severità
tirando una lunga riga in segno di condanna, rientra in
casa con le unghie impiastricciate di cera: e temendo gli
vengano meno i ciottoli, per aver modo di dare il voto,
mantiene in casa un litorale». v. 103 seg.</p>
</div>

<div class="footnote" id="note141">
<p><span class="label"><a href="#tag141">141</a>.&nbsp;&nbsp;</span>Sul banchetto funebre che, in onor dell'estinto, al
nono e al trigesimo giorno dalla morte, celebravasi, in vesti
bianche di lutto, da' parenti suoi, cfr. <span class="smcap">Iseo</span>, <i>Eredità di Cirone</i>;
<span class="smcap">Demostene</span>, <i>Corona</i>; <span class="smcap">Polluce</span>, <span class="smcap lowercase">I</span>, 7, ecc. La trascuranza
ne' figli, delle onoranze funebri ai genitori era punita
dalle leggi e portava seco interdizione civile. <span class="smcap">Senof.</span>, <i>Memorab.</i></p>
</div>

<div class="footnote" id="note142">
<p><span class="label"><a href="#tag142">142</a>.&nbsp;&nbsp;</span><span class="smcap">Iseo</span>, <i>Ered. Pirro</i>, § 64. Cfr. <i>Prologo</i>, pag. 27.</p>
</div>

<div class="footnote" id="note143">
<p><span class="label"><a href="#tag143">143</a>.&nbsp;&nbsp;</span>Le deposizioni degli schiavi nei giudizi, non erano
assunte e tenute valide come prove, se non estorte coi
tormenti (βασανίξειν) dagli inquisitori a ciò destinati (βασανισταὶ),
in presenza dei rappresentanti delle parti che
scrivevano il deposto per unirlo agli atti. Ε βάσανος
dicevasi, oltre il supplicio, anche la deposizione de' servi col
supplicio strappata: a differenza di μαρτυρία ch'era la testimonianza
de' liberi. (Potevano in casi eccezionali anche
i liberi cittadini esser posti a tortura, ma solo per espresso
decreto del popolo: così Mantiteo e Apsefione, senatori, a
stento la scansano, abbracciando supplici l'altare. <span class="smcap">Andoc.</span>,
<i>Misteri</i>). Quello dei contendenti che vi aveva interesse
<i>provocava</i> a ciò l'avversario (πρόκλησις εὶς βάσανον)
esibendo di dare ai tormenti i proprî schiavi o disfidando
l'avversario a dare i proprî. Accettar la <i>provocazione</i> o
<i>richiesta</i> non era obbligo: ma ricusarla induceva presunzione
sfavorevole al ricusante. «Voi tutti sapete che le
provocazioni furono create per quelle cose che non si possono
produrre innanzi a voi. Quando non può farsi investigazione
innanzi a voi, ha luogo per via di tormenti la
provocazione». <span class="smcap">Demost.</span>, <span class="smcap lowercase">I</span>, <i>C. Stef.</i> «<i>Io gli chiesi pei
tormenti tre sue ancelle</i> informate del fatto e dei danari
che Afobo e la donna possedevano: acciocchè a dimostrazione
del vero, non fossero i soli ragionamenti, ma le prove
della tortura. La qual mia proposta, approvata da tutti i
presenti, fu ricusata da lui. Ora voi per le pubbliche e
le private cose reputate la tortura, fra tutte, la più degna
di fede: e ovunque siano servi e liberi e occorra raccogliere
indagini, non vi valete delle testimonianze dei liberi, ma
tormentando i servi cercate ritrovare la verità. E fate bene,
o giudici: poichè dei cittadini testimoni già parecchi furono
colti in falso: <i>ma dei tormentati nessuno fu mai
convinto di non aver detto la verità durante la tortura</i>».
<span class="smcap">Demost.</span>, <span class="smcap lowercase">I</span>, <i>C. Onetore</i>, dove il massimo oratore ripete
quasi alla lettera un passo di <span class="smcap">Iseo</span> suo maestro (<i>Ered. di
Cirone</i>). E altrove: «Or come può non essere che questi
testimoni abbian deposto il falso? dacchè neanche ora <i>ardiscono
concedere il corpo della schiava</i>, che testificarono
già offerto da Teofemo, e <i>così confermare col fatto</i>
la verità della lor testimonianza. Consegnando della schiava
il corpo, non se ne trarrebbero co' tormenti le prove per
le quali Teofemo ingannò i giudici?... Sola la femmina
trovatasi presente avrebbe detto il vero, non già testificando
con la tabella (in iscritto), ma con la più salda e
sicura delle testimonianze, coi tormenti cioè. I motivi
dunque coi quali (Teofemo) ingannò i giudici appariscono
falsi, chè non osa consegnare il corpo della schiava, e
invece ama meglio mettere al cimento il fratello e il cognato
per falsa testimonianza, anzichè mediante il corpo
della schiava scagionarsi». <span class="smcap">Dem.</span> <i>C. Everg.</i> 7-9. — E Licurgo
oratore: «Nell'atto di accusa io aveva citato i testimonî,
chiedendo si tormentassero gli schiavi di Leocrate. Ma
Leocrate respingendo la provocazione, si accusa traditor
della patria. Sì: egli <i>con lo scansare la prova degli schiavi</i>
consapevoli de' fatti suoi, confessò la verità della querela.
E ignora alcun di voi che nelle controversie l'esame degli
schiavi e delle schiave e il tormentarli quando sanno la
cosa è tenuto secondo giustizia ed è comune a tutti? Or
dunque io fui sì lungi dall'apporre a Leocrate falsa accusa,
che a mio carico volevo venire alla prova, tormentando
gli schiavi di lui: ma egli per sua mala coscienza
nol sofferse. Eppure i suoi <i>schiavi e le schiave avrebbero</i>
più facilmente negato che dato falsa accusa al padrone».
<span class="smcap">Licurgo</span>, <i>C. Leocrate</i>. — Ecco invece un esempio di provocazione
all'opposto: «Pensai che innanzi tutto convenisse
provocar costui (l'avversario) per convincerlo. E in qual
modo? Volli dargli (all'avversario) un mio giovanetto, che
sapeva di lettere, acciò fosse posto ai tormenti. Or non poteva
esso avversario tacciarci di falsatori con l'investigare
la verità, tormentando il giovinetto? Ma <i>egli ricusò</i>». <span class="smcap">Demost.</span>,
<i>C. Afobo, falsa testim.</i> Cfr. <span class="smcap">Demost.</span>, <i>C. Neera</i>
e altrove. Ho citato questi passi, e tralascio citarne altri,
degli oratori, a dare un'idea caratteristica e precisa di quel
che fosse la tortura de' servi ne' giudizi ateniesi e il valore
grande che vi si attribuiva. Certo bisogna riportarsi all'idee
antiche sugli schiavi, e al diritto antico che li riguardava
come cose e cadaveri, per concepire come tanta crudeltà
paresse la cosa più naturale del mondo anco agli animi
più miti, e in Atene stessa, ove la legge era ad essi più
benigna che altrove, fino a dar loro il diritto di richiamarsi
degl'ingiusti maltrattamenti. (Cfr. note all'<i>Alcib</i>.) Che
però le deposizioni degli schiavi tormentati meritassero
tutta quella fede che <span class="smcap">Iseo</span> e <span class="smcap">Demostene</span> sembrano attribuirvi
a parole, e che facea dar ad esse maggior peso delle
testimonianze de' liberi, pareva già dubbio, nella sua profonda
intuizione dell'essere umano, ad <span class="smcap">Aristotile</span>, il quale
nella <i>Retorica</i> discute di questo metodo di prova i vantaggi
e i danni: e trova potersi «ad ogni sorta di tormenti
obiettar questo: che sforzano a dire tanto il falso che il
vero, e che i torturati o stanno forti e non dicono la verità o
per impazienza facilmente dicono il falso, affine di uscire
più presto dal martirio» (<i>Retor.</i>, <span class="smcap lowercase">I</span>, 13). Ancora è ad osservarsi
che nelle arringhe pervenuteci, quanto son frequenti
le <i>provocazioni</i> a questa prova, altrettanto lo sono
(come per esempio in <i>tutti</i> i passi sopracitati) le <i>ricusazioni</i>;
e non sembrando verosimile che debban tutte attribuirsi
a paura della prova, e che i contendenti potendo
giovarsene se ne privassero così leggermente, è a credere
che, nel fatto e nella consuetudine, un sentimento più
umano correggesse in parte la ferocia della legge, e che
la così detta <i>provocazione</i>, così frequente nelle arringhe,
fosse il più delle volte, e lo andasse diventando sempre
più ai tempi di <span class="smcap">Aristotile</span> e posteriori, una forma retorica,
dagli oratori usata più per ispauracchio e per crescere
efficacia alla argomentazione, che per seria intenzione
di vederla in atto. E giova il pensarlo, affinchè quel passo
truce che <span class="smcap">Demostene</span>, nell'arringa contro Onetore, ripeteva
con le parole stesse di <span class="smcap">Iseo</span> (quasi farlo interamente
suo gli ripugnasse), ci trovi indulgenti verso il sublime
oratore: tanto più se si pensi che <span class="smcap">Demostene</span>, così corrivo
a provocare a parole con questa prova gli altri, o per conto
altrui, quando vi fu provocato egli stesso nella gravissima
lite con <span class="smcap">Eschine</span>, e accettarla probabilmente gli conveniva,
con nobili parole a sua volta la ricusò. «Venga qui il carnefice — grida
<span class="smcap">Eschine</span> — e dia i tormenti innanzi a voi....
Se Demostene si chiarirà mentitore, condannatelo alla pena
di confessare innanzi a tutti che egli è maschio-femmina
e non libero. Conduci alla ringhiera gli schiavi.... (<i>provocazione</i>);
ma <span class="smcap">Demostene</span> rifiuta l'uso dei tormenti, perchè
<i>non vuol dipendere dai tormenti de' servi</i>.» <span class="smcap">Eschine</span>, <i>Ambasceria</i>.
Caratteristiche parole che, forse, già in <span class="smcap">Demostene</span>
adombrano il pensiero di <span class="smcap">Aristotile</span>, e, molti secoli
più tardi, di <span class="smcap">Beccaria</span>.</p>
</div>

<p>
<span class="pagenum" id="Page_168">[168]</span>
</p>

<div class="footnote" id="note144">
<p><span class="label"><a href="#tag144">144</a>.&nbsp;&nbsp;</span>Per essere un pretesto umoristico, questo di Mènecle
era abbastanza legittimo. Cfr. <span class="smcap">Demostene</span>, nell'arringa
contro Macartato, per l'eredità di Agnia: «Innanzi
tutto avevo deliberato, o giudici, di scrivere in una tavoletta
i parenti di Agnia per modo che fossero tutti notati ad
uno ad uno: ma poi stimai che <i>quella tavoletta non si
potrebbe veder bene da tutti i giudici e massime da quelli
che siedono più lontani</i>». <i>C. Macart.</i>, § 18.</p>
</div>

<div class="footnote" id="note145">
<p><span class="label"><a href="#tag145">145</a>.&nbsp;&nbsp;</span>Al Ceràmico era la passeggiata del bel mondo ateniese,
e le scritte sui pilastri e sui muri vi facevano l'ufficio
della cronaca cittadina delle nostre gazzette. Ivi i buontemponi
e i maldicenti, con epigrammi ed iscrizioni col carbone,
si divertivano a mettere in piazza i fatti del prossimo;
e gli innamorati talora vi scrivevano le loro dichiarazioni
amorose alle belle, come ce ne restano esempi a
Pompei. «Leggi quel ch'è scritto sui muri del Ceràmico,
dove i nostri nomi stanno sui pilastri.... E trovai questa
scritta là dove s'entra a destra verso il Dìpilo». <span class="smcap">Luciano</span>,
<i>Dialoghi delle cortigiane</i>. «Ho pensato scrivere sul muro
del Ceràmico dove Architele suol passeggiare: <i>Aristeneto
contamina Clinia</i>». <span class="smcap">Luciano</span>, <i>ibid.</i></p>
</div>

<div class="footnote" id="note146">
<p><span class="label"><a href="#tag146">146</a>.&nbsp;&nbsp;</span>Famiglia dei <i>Britidi</i>, v. <span class="smcap">Demostene</span>, <i>C. Neera</i>, 1365.
Sugli <i>Almeonidi</i>, l'illustre famiglia di Pericle e di Alcibiade.
Vedi note all'<i>Alcib.</i>, atto <span class="smcap lowercase">I</span>, n. 37.</p>
</div>

<p>
<span class="pagenum" id="Page_169">[169]</span>
</p>

<div class="footnote" id="note147">
<p><span class="label"><a href="#tag147">147</a>.&nbsp;&nbsp;</span>«E così la maritammo ad Elèo del borgo di Sfetto,
e Mènecle le restituì la dote». <span class="smcap">Iseo</span>, <i>Ered. di Mènecle</i>, § 9.
Il divorzio infatti portava seco la restituzione della sostanza
dotale alla moglie o alla famiglia di lei. «La legge vuole
che se uno ripudia la moglie, restituisca la dote ovvero
paghi l'interesse di nove oboli; a chi ha la donna in cura
concede facoltà di muover lite nell'Odeone per gli alimenti».
<span class="smcap">Demost.</span>, <i>C. Neera</i>, 52. «È obbligato dalla legge
a restituir la dote con l'interesse a ragion di nove oboli».
<span class="smcap">Demost.</span>, <i>C. Afobo</i>, 17. Questa restituzione era però esclusa
(e l'egregio <span class="smcap">Mariotti</span> omise nel suo Codice ateniese di
notarlo) nel caso di colpa della moglie, come si vede
dalla stessa arringa contro Neera: «In vederla Frastore nè
costumata, nè a lui obbediente, e informato ch'ella non era
figlia di Stefano, ma di Neera, e perciò reputandosi ingannato,
entrò in ira contro tutti costoro, e mal soffrendo
l'ingiuria e l'inganno, scacciò di casa la donna sua gravida,
che aveva tenuta circa un anno, <i>e non le restituì la
dote</i>». <i>C. Neera</i>, 1362, cfr. 1363. Ma questo di Frastore
con la cortigiana Neera non era evidentemente il caso del
buon Mènecle mio.
</p>

<p>
Del resto quest'obbligo della restituzione della dote era
in Atene non disprezzabile freno alla estrema facilità e moltiplicazione
de' divorzi. Più di un marito bramoso di sbarazzarsi
della moglie, e al quale la legge ne apriva cento
vie, s'arrestava solo dinanzi al pensiero di ritornar povero
o all'impossibilità di fare la restituzione impostagli. Indi
la prudente riflessione di un personaggio di <span class="smcap">Euripide</span>:
«Delle ricchezze che la moglie porta in casa non si gode:
<i>non servono che a rendere il divorzio più difficile</i>». <span class="smcap">Euripide</span>,
<i>Melanippe</i>, fr. 31.</p>
</div>

<p>
<span class="pagenum" id="Page_170">[170]</span>
</p>

<div class="footnote" id="note148">
<p><span class="label"><a href="#tag148">148</a>.&nbsp;&nbsp;</span>Cfr. <span class="smcap">Luciano</span>, <i>Dialoghi delle etére</i>. — <span class="smcap">Aristeneto</span>,
<i>Lettere</i>.</p>
</div>

<div class="footnote" id="note149">
<p><span class="label"><a href="#tag149">149</a>.&nbsp;&nbsp;</span>Sulle idee dei Greci intorno al suicidio, caratteristica
ed eloquente fra tutte la pagina di <span class="smcap">Plutarco</span> nella
vita di Cleomene, ossia le parole ch'ei pone in bocca a
questo re. Disfatto in battaglia, perduto il trono, costretto
a fuggire da Sparta sua, mentre Antigono è già alle porte,
l'eroico re, al suo compagno d'armi, il prode Tericione,
che consiglia il suicidio, risponde: «Vile che sei, credi
esser magnanimo e generoso <i>perchè insegui la morte che
è la più facile delle cose umane</i> e che è sempre in poter
nostro? Bisogna che la morte che si elegge non sia la fuga
da un'azione, ma un'azione essa medesima: <i>nessuna maggior
vergogna del non vivere e non morir che per sè.</i>
Quando la <i>speranza di esser utile ancora alla patria nostra
ci lascierà, allora soltanto ci sarà facile morire</i>».</p>
</div>

<div class="footnote" id="note150">
<p><span class="label"><a href="#tag150">150</a>.&nbsp;&nbsp;</span>Οὔκουν ἔφη δεῖν ἐκείνην τῆς χρηστότητος τῆς ἑαυτῆς τοῦτο ἀπολαῦσαι, ἄπαιδα καταστῆναι συγκαταγηράσασαν αὑτῳ <span class="smcap">Iseo</span>, <i>Ered. di Mènecle</i>, § 7.</p>
</div>

<div class="footnote" id="note151">
<p><span class="label"><a href="#tag151">151</a>.&nbsp;&nbsp;</span>Per quanto il divorzio in Atene fosse reso dalle
leggi e dall'uso un caso affatto ordinario e frequente, esso
non colpiva perciò meno duramente l'onore e l'amor proprio
della donna, per lo meno nei casi in cui era il marito che di suo proprio impulso lo promoveva. Già abbiam
visto (<i>Prologo</i>, pag. 27) che in questi casi il divorzio
era nella legge stessa qualificato <i>ripudio</i> (ἀπόπεμψις): e
il sentimento pubblico s'accordava colla legge, nella spiegazione
umiliante di quella parola. Ed <span class="smcap">Euripide</span>, ne' cui
drammi, sotto la larva delle favole antiche, le idee e i costumi
dell'età sua si rispecchiano, per questo fa dire a
Medea: «<i>Non onorevoli</i> (ossia <i>vituperosi</i>) <i>sono i divorzj
alle donne</i>» (οὐ γαρ εὐκλεεῖς ἀπαλλαγαι γυναιξὶν) <i>Med.</i>,
236. E altrove nella <i>Andromaca</i>, fa dire a Menelao, di
sua figlia Ermione parlando: «Io non voglio che mia figlia
sia privata del talamo: poichè <i>tutte le altre cose</i>, che la
donna soffra, sono di minor conto: ma <i>perdendo il marito,
perde la vita</i>» (ἀνδρος δ’ἁμαρτάνουσ’ ἁμαρτάνει βιου).
<span class="smcap">Euripide</span>, <i>Androm.</i>, 370-4. E il comico Anassandride, dei
tempi della commedia di mezzo, nel passo più sopra citato:
«<i>Difficile</i> e <i>ripida</i>, aspra (χαλεπὴ καὶ προσάντης),
è o figlia la via del ritorno alla casa del padre dalla casa
del marito, per qualunque donna costumata: poichè ell'è
una via che porta seco l'ignominia» (ὁ γἁρ δίαυλός ἐστιν αισχύνην ἔχων).
<span class="smcap">Anass.</span>, <i>Inc. fab.</i>, 5.</p>
</div>

<p>
<span class="pagenum" id="Page_171">[171]</span>
</p>

<div class="footnote" id="note152">
<p><span class="label"><a href="#tag152">152</a>.&nbsp;&nbsp;</span>«Bastare, disse, <i>che fosse infelice lui solo</i>» ἱκανὸς γὰρ, ἔφη, αὐτὸς ἀτυχῶν εῖναι.
<span class="smcap">Iseo</span>, <i>Ered. di Mènecle</i>,
§ 7.</p>
</div>

<div class="chapter">
<p>
<span class="pagenum" id="Page_175">[175]</span>
</p>

<h2 id="atto2">ATTO SECONDO</h2>
</div>

<div class="blockquote">
<p>
Casa di Mènecle. Sala aperta comune (προστάς o παστάσ)
che dà sul peristilio; riccamente dipinta e decorata con
ricco mobilio. A destra le colonne del peristilio che
supponesi aprirsi da questo lato, e immettere per le
quinte di destra agli ingressi esterni; a sinistra l'ingresso
dal <i>metaulo</i> che immette alle stanze interne del
gineceo. Nello sfondo altra porta che mette alla stanza
da letto θαλαμος. Nell'angolo a sinistra della sala,
il piccolo altare domestico. Una panòplia è appesa alla
parete.
</p>
</div>

<h3>SCENA I.</h3>

<p class="pers">
<span class="smcap">Aglae</span> <i>e</i> <span class="smcap">Tratta</span>.
</p>

<div class="blockquote">
<p>
(Aglae traversa rapidamente la scena, dalla porta laterale
di sinistra, quella del gineceo, alla porta di mezzo ch'è
nello sfondo: a mezza via si arresta, e chiama forte.)
</p>
</div>

<p class="pad2">
<span class="smcap">Agl.</span> Tratta!
</p>

<p>
<span class="smcap">Tr.</span> (<i>affacciandosi dalla porta di sinistra</i>) Padrona!
</p>

<p>
<span class="pagenum" id="Page_176">[176]</span>
</p>

<p>
<span class="smcap">Agl.</span> Appena vien Fània da mio marito, avvertimi.
Va! (<i>Tratta rientra</i>). E dunque... Fània,
da fratello affettuoso, compiangendomi, pensa
a parlare per me; Mènecle, da marito magnanimo,
compiangendomi, pensa a liberar
me; Cròbilo, da amico leale, compiangendomi,
pensa a consolar me. E se Aglae la
compianta li burlasse tutt'e tre? (<i>esce per la
porta di mezzo</i>).
</p>

<h3>SCENA II.</h3>

<p class="pers">
<span class="smcap">Mènecle</span> <i>e</i> <span class="smcap">Blèpo</span>.
</p>

<div class="blockquote">
<p>
(Mènecle leggendo una carta, seguito da Blèpo, entra
dal peristilio a destra).
</p>
</div>

<p class="pad2">
<span class="smcap">Mèn.</span> (<i>leggendo</i>) «Scegliere fra essere o non
essere. O si è marito o non si è. Se essere non
volevi, non dovevi diventarlo». Ma bravo,
per Giove, mio cognato Fània! Platone non
avrebbe ragionato meglio! (<i>si volge a Blèpo</i>)
E che t'ha detto Fània nel darti questa?
</p>

<p>
<span class="smcap">Bl.</span> Che ripassava.
</p>

<p>
<span class="smcap">Mèn.</span> Che ombra fa?
</p>

<p>
<span class="pagenum" id="Page_177">[177]</span>
</p>

<p>
<span class="smcap">Bl.</span> Un piede<a class="tag" id="tag153" href="#note153">[153]</a>.
</p>

<p>
<span class="smcap">Mèn.</span> Oh, oh! quasi mezzodì! Sarà qui a momenti.
Va. (<i>lo richiama</i>) Aspetta. Ed è tornato,
n'è vero, in mia assenza, Elèo?
</p>

<p>
<span class="smcap">Bl.</span> No.
</p>

<p>
<span class="smcap">Mèn.</span> Come no? e queste carte? chi te l'ha
date?
</p>

<div class="blockquote">
<p>
(Accennando altre carte che ha in mano).
</p>
</div>

<p>
<span class="smcap">Bl.</span> Lui.
</p>

<p>
<span class="smcap">Mèn.</span> Quando?
</p>

<p>
<span class="smcap">Bl.</span> Stamattina.
</p>

<p>
<span class="smcap">Mèn.</span> Dove?
</p>

<p>
<span class="smcap">Bl.</span> Qui.
</p>

<p>
<span class="smcap">Mèn.</span> Dunque è venuto, imbecille!...
</p>

<p>
<span class="smcap">Bl.</span> Grazie.
</p>

<p>
<span class="smcap">Mèn.</span> (<i>impazientito</i>) È venuto sì o no?
</p>

<p>
<span class="smcap">Bl.</span> Venuto sì, tornato no.
</p>

<p>
<span class="smcap">Mèn.</span> (<i>lo guarda sorpreso</i>) Eh?...
</p>

<p>
<span class="smcap">Bl.</span> (<i>con far grave e sentenzioso</i>) <i>Venire</i> non è lo
stesso di <i>tornare</i>. E se uno viene, non torna. E
se uno torna, non viene. Però si può dire: <i>In
questo suol vengo e ritorno</i>, come Eschilo fa
dire ad Oreste esule<a class="tag" id="tag154" href="#note154">[154]</a>.
</p>

<p>
<span class="pagenum" id="Page_178">[178]</span>
</p>

<p>
<span class="smcap">Mèn.</span> (<i>guardatolo attonito, se gli appressa, tra serio
e canzonatorio</i>) Bravo!... E, dimmi in grazia...
dove e quando hai imparato queste belle
cose?...
</p>

<p>
<span class="smcap">Bl.</span> (<i>con gravità</i>) Ieri, passando dal Liceo, da uno
di quei filosofi che ci stanno. E delle altre
cose ancora...
</p>

<p>
<span class="smcap">Mèn.</span> (<i>ironico</i>) Ah!... sei divenuto un savio...
dunque?
</p>

<p>
<span class="smcap">Bl.</span> (<i>sentenzioso</i>) No, padrone. Perchè ciò che
diviene non è<a class="tag" id="tag155" href="#note155">[155]</a>, e non può essere nel momento
che diviene: altrimenti, se fosse già,
non diverrebbe, o, se diviene, diviene un'altra
cosa: e quello che è, se potesse divenire,
allora l'essere diventerebbe eguale al non
essere, mentre il non essere è diverso dall'essere,
come dice Ercole in Euripide<a class="tag" id="tag156" href="#note156">[156]</a>. E
per scegliere quindi fra l'essere...
</p>

<p>
<span class="smcap">Mèn.</span> (<i>continuando ironico</i>) ... e il non essere...
Ferma un momento. E dimmi un po'... hai
scopato le stanze stamane?... e la casa è all'ordine?...
è?
</p>

<p>
<span class="smcap">Bl.</span> Sicuro che è.
</p>

<p>
<span class="pagenum" id="Page_179">[179]</span>
</p>

<p>
<span class="smcap">Mèn.</span> (<i>fissandolo</i>) Ma potrebbe anche non essere,
visto come impieghi il tempo. Vedi questo?
(<i>gli mostra un grosso bastone</i>) Cosa credi che
sia? essere o non essere?
</p>

<p>
<span class="smcap">Bl.</span> (<i>tirandosi a rispettosa distanza</i>) Vedo. È un
bastone... è...
</p>

<p>
<span class="smcap">Mèn.</span> Ne convieni? Ebbene, se ti sento fare ancora
di queste scoperte, e bazzicar quei galantuomini
che mangiano fichi nel Liceo<a class="tag" id="tag157" href="#note157">[157]</a>,
questo, che è un bastone, ti annunzio che può
<i>divenire</i> uno spianatoio per le tue spalle, pur
non cessando di <i>essere</i> un bastone. M'hai
inteso?
</p>

<p>
<span class="smcap">Bl.</span> Perfettamente.
</p>

<p>
<span class="smcap">Mèn.</span> Vedi che lo sei, un savio!... Va.
</p>

<div class="blockquote">
<p>
(Blèpo esce, facendo comiche smorfie).
</p>
</div>

<h3>SCENA III.</h3>

<p class="pers">
<span class="smcap">Mènecle</span> <i>solo</i>.
</p>

<p>
Per gli Dei e per i démoni!... L'amico Isocrate
ha ben ragione di pigliarsela con que' maledetti
sofisti!<a class="tag" id="tag158" href="#note158">[158]</a> Ancora un po' e questo mariuolo
<span class="pagenum" id="Page_180">[180]</span>
mi rifaceva la lezion di Fània! (<i>passeggia
su e giù</i>) Del resto, mio cognato non
potea venir in mezzo più a proposito. Tanta
fatica di meno. La cosa va più liscia che non
avrei sperato... Oh eccolo!...
</p>

<h3>SCENA IV.</h3>

<p class="pers">
<span class="smcap">Mènecle</span> <i>e</i> <span class="smcap">Fània</span>.
</p>

<p>
<span class="smcap">Fàn.</span> Buon dì, Mènecle...
</p>

<p>
<span class="smcap">Mèn.</span> Salute, cognato mio... (<i>disinvolto</i>) Sicchè
tu vieni a dirmi che hai scoperto che tua
sorella non è felice con me, e a rimproverarmi...
</p>

<p>
<span class="smcap">Fàn.</span> (<i>impacciato</i>) Non a rimproverarti... Ma se
felice ella sia, domandalo a te stesso, alla
tua coscienza...
</p>

<p>
<span class="smcap">Mèn.</span> (<i>disinvolto</i>) Ben detto!... E dimmi: perchè
non l'hai domandato tu prima... alla gran
madre... alla natura?
</p>

<p>
<span class="smcap">Fàn.</span> Mènecle!
</p>

<p>
<span class="smcap">Mèn.</span> Ah tu credevi che il vecchio Mènecle, un
cittadino pieno di meriti...
</p>

<p>
<span class="pagenum" id="Page_181">[181]</span>
</p>

<p>
<span class="smcap">Fàn.</span> Oh certamente...
</p>

<p>
<span class="smcap">Mèn.</span> Grazie. Vedi che andiam d'accordo... un
cittadino pieno di grandi meriti, noti a tutta
Atene (<i>si interrompe sospirando comicamente</i>) — da
dieci olimpiadi! — avesse a dare, a una
giovinetta di diciott'anni, le emozioni che tu
dài alla tua Crìside, ammannendo alla di lei
fantasia... i suoi grandi meriti per imbandigione!?...
Bel pasto!... e sostanzioso... per
una mensa coniugale!
</p>

<p>
<span class="smcap">Fàn.</span> Questo io non dissi... ma...
</p>

<p>
<span class="smcap">Mèn.</span> Ah! c'è un ma...
</p>

<p>
<span class="smcap">Fàn.</span> Ma io sperai che non per nulla, sulla soglia
della tua casa, il giorno che Aglae vi
entrò, stessero appese, in lieto augurio, le ghirlande
di antico alloro intrecciate alla giovane
édera: e che in quel dì non fossero indarno
comparse le due cornacchie all'altare. Vi
hanno premure delicate, cure affettuose, conforti...
che anche un uomo...
</p>

<div class="blockquote">
<p>
(Fa pausa come cerchi la parola).
</p>
</div>

<p>
<span class="smcap">Mèn.</span> Tira via... Di' pure... maturo. Sono stato in
Sicilia con tuo padre...
</p>

<p>
<span class="pagenum" id="Page_182">[182]</span>
</p>

<p>
<span class="smcap">Fàn.</span> Ebbene sì... che anche un uomo... inoltrato
sul cammino del tempo...
</p>

<p>
<span class="smcap">Men.</span> (Ama le perifrasi!)... Grazie...
</p>

<p>
<span class="smcap">Fàn.</span> ... al pari degli altri <i>può</i>, e più degli altri,
<i>deve</i> dare ad una giovane compagna; e che
potrebbero compensarla...
</p>

<p>
<span class="smcap">Mèn.</span> (<i>prosegue ironico la frase</i>) ... di quell'altre
che le mancassero. Benissimo. E insomma...
</p>

<p>
<span class="smcap">Fàn.</span> (<i>impazientito</i>) Oh insomma io dico che tu
trascuri Aglae. Non hai premure per lei.
Aglae non è contenta. Aglae non è felice...
</p>

<p>
<span class="smcap">Mèn.</span> (<i>a parte sospirando</i>) (Pur troppo!)
</p>

<p>
<span class="smcap">Fàn.</span> E non è questo che sperava mio padre,
non è questo che speravo io...
</p>

<p>
<span class="smcap">Mèn.</span> Già, già! lo so, quello che tu credevi,
che tu speravi. Tu speravi che io rinnovassi
il miracolo di Jolao, quando nel furor della
battaglia ricuperò le forze giovanili<a class="tag" id="tag159" href="#note159">[159]</a>. Speravi
che Giunone Nuziale non si pappasse i
sagrifici a ufo, e bastassero i cestelli di fichi
a portar nella casa nostra le gioje, e bastasse
la focaccia di sésamo a portarvi la
fecondità!<a class="tag" id="tag160" href="#note160">[160]</a> Speravi che io ti facessi zio di
<span class="pagenum" id="Page_183">[183]</span>
una bella corona di nipotini, di amorini vispi,
ricciutelli, paffutelli, per indennizzarti di quelli
che ancora aspetti dalla tua Crìside... dopo
dieci mesi che l'hai sposata. Uh vergogna!
vergogna!...
</p>

<p>
<span class="smcap">Fàn.</span> Ma io ti dirò...
</p>

<p>
<span class="smcap">Mèn.</span> (<i>interrompendolo</i>) Ma io ti dirò che il padre
di Crìside, quando te l'ha data, ha ben
pronunciato le parole sacramentali: <i>Ti consegno
mia figlia, perchè ne nascano figli legittimi:</i><a class="tag" id="tag161" href="#note161">[161]</a>
e tu l'hai promesso e giurato. Aglae,
quando io la sposai, era orfana, e quindi io...
quella promessa non l'ho fatta a nessuno.
</p>

<p>
<span class="smcap">Fàn.</span> (<i>risentito, accorgendosi dell'intonazione comica
di Mènecle</i>) Mènecle! ti prego, per Giove!
di cessare lo scherzo...
</p>

<p>
<span class="smcap">Mèn.</span> Sì, giusto, invoca Giove, ch'è il custode
de' giuramenti. Te la darà lui... Ma vedi, bizzarria
de' giudizi!... Il buon Mènecle, quell'asino
di Mènecle, tra sè e sè, avea pensato:
Che cosa mai di bello può fare un
marito vecchio in casa di moglie giovane?!
Che cosa di bello può mai, se non lasciarle
<span class="pagenum" id="Page_184">[184]</span>
mancare quel meno che è possibile, e starle,
quel più che è possibile, fuori dei piedi?
O dovrà trastullarsi a provarle indosso la
veste color di croco e gli stivaletti regalatile
per la festa della Dea? Sarebbe, qui
tra noi, amareggiarle il regalo. O farle delle
mani arcolaio e reggerle i fili di lana, intrattenendola
di quel che s'è discusso nell'assemblea
e sotto i portici? Anche Ercole
filava per Onfale, ma era giovine, <i>ed era Ercole</i>:
e pure Onfale ci si annoiava. Non resterebbe
che raccontarle ancora la mia campagna
di Sicilia di 36 anni fa, e la battaglia
di Catania, e la strage al passaggio del fiume
Asinaro, e come innanzi di arrendermi ammazzai
quattro nemici, e come fummo rinchiusi
nelle Latòmie e come scappai... Ce
n'è per tre sere... e poi? a furia di raccontargliela,
mia moglie la sa a memoria. Un
giorno, per cambiare, mi provai a rifarle la
storia, e cominciai: <i>Appena fummo arrivati
sulla riva del fiume</i>... lei non mi lascia finire
e impazientita tira via: «Appena foste arrivati
<span class="pagenum" id="Page_185">[185]</span>
sulla riva del fiume, le retroguardie avvisarono
la presenza di un nugolo di nemici;
Nicia passò a cavallo sulla fronte delle schiere,
le trombe risonarono...» e <i>patatì</i>... e <i>patatà</i>...
la sapeva meglio di me. Ma che stizza, che
stizza, ci metteva!... Quando arrivò al punto
della fuga dalle Latòmie, ho avuto fin paura
che pel dispetto vi appiccicasse una variante
e invece di farmi fuggire, la mi facesse prendere
e accalappiare!... (<i>pausa, indi sospirando</i>)
Eh, forse per lei sarebbe stato meglio!
</p>

<p>
<span class="smcap">Fàn.</span> Mènecle, tu sei proprio ingiusto verso
Aglae. Io so che ella ti stima... e...
</p>

<p>
<span class="smcap">Mèn.</span> (<i>rompendogli la parola in bocca</i>) E gli Dei
glie ne daranno merito. Alle corte. (<i>con accento
reciso</i>) Tu non puoi dirmi nulla ch'io
già non sappia e non vi puoi aggiungere
che delle sciocchezze. Io ho fatta una corbelleria,
e tu vieni a dirmene cento. Ma io
posso disfare la mia, e tu puoi risparmiare
le tue. L'arconte pronuncierà il divorzio...
</p>

<p>
<span class="smcap">Fàn.</span> (<i>vivissimo, stupefatto</i>) Che?!...
</p>

<p>
<span class="smcap">Mèn.</span> Ell'era, per legge, in tua balìa avanti le
<span class="pagenum" id="Page_186">[186]</span>
nozze. Tu sei il guardiano della felicità sua.
Aglae da te l'ebbi. Ridomandala tu<a class="tag" id="tag162" href="#note162">[162]</a>.
</p>

<p>
<span class="smcap">Fàn.</span> Io?... mai!
</p>

<p>
<span class="smcap">Mèn.</span> E allora... (<i>se gli appressa grave, severo</i>) con
che cuore e perchè me la accordasti?
</p>

<p>
<span class="smcap">Fàn.</span> (<i>imbarazzato</i>) Perchè tu lo sai... fu l'ultimo
desiderio del padre nostro...
</p>

<p>
<span class="smcap">Mèn.</span> E perchè Mènecle era ricco e liberava
innanzi alla legge te dal peso della custodia
e della dote. (<i>moto di Fània che Mènecle calma
col gesto</i>) Non siam noi soli vecchi gli egoisti!...
E non per nulla i vegliardi ritornan
qualche volta fanciulli<a class="tag" id="tag163" href="#note163">[163]</a>. Che meraviglia,
se anche al povero Mènecle, a cui, con tutta
la sua sapienza, passano ancora alle volte, di
sotto ai capelli bianchi, certe ubbìe giovanili,
che meraviglia se al povero Mènecle un
lampo di distrazione... di reminiscenze... in
ritardo, abbia offuscato un istante il cervello?
Ma tu che fanciullo non sei, tu nella età che
sente la voce della natura e i bisogni della
gioventù — e ci hai pensato per tuo conto — potevi
ben pensarci anche per tua sorella! e
<span class="pagenum" id="Page_187">[187]</span>
difendere lei contro lo sbaglio di tuo padre...
e me contro me stesso.
</p>

<p>
<span class="smcap">Fàn.</span> Ma ti giuro per gli Dei che se...
</p>

<p>
<span class="smcap">Mèn.</span> Non incomodare gli Dei! Aspetta: tu mi
giuri che gli Dei vogliono l'obbedienza ai
genitori. E per questo, ti sei sposata bravamente
la tua Crìside, di cui eri innamorato
come un gatto, disobbedendo a tuo padre che
voleva accasarti colla figliuola di Eufrànore.
Agli Dei certamente ti sei riservato di chiedere
della disobbedienza perdono. Poichè, tanto,
dovevi domandargliela per una, non disturbavi
Giove di più, a far la domanda per due.
A questo, <i>allora</i> non ci hai pensato: <i>ora</i>,
ti vengono gli scrupoli. E poichè la tua
Aglae la vuoi felice, trovi giusto che in
premio della sua virtù, ella consumi il
caro fiore de' verdi anni con chi felice non
la può rendere!...<a class="tag" id="tag164" href="#note164">[164]</a>. (<i>con forza</i>) Questo
tu trovi giusto... e vai nell'Elièa a far da
giudice! Io no! e s'ebbi un torto verso
quella fanciulla, saprò ripararlo... per tutti
gli Dei! (<i>calmandosi e asciugandosi la fronte</i>)
<span class="pagenum" id="Page_188">[188]</span>
Fai tirar giù dall'Olimpo gli Dei anche a
me!
</p>

<p>
<span class="smcap">Fàn.</span> (<i>vedendo Mènecle riscaldarsi, impressionato
dalle sue parole, gli parla affettuoso e pacato</i>)
Mènecle, io sarò stato ingiusto: tu però ora
lo sei con te stesso. Se torto vi fu nel passato,
in faccia a mia sorella, fu mio: ma tu che di
Aglae e della sua felicità ti dai pensiero, pensi
tu che ella, così fiera, sarà più felice, il giorno
ch'ella vedrassi restituita la sua libertà a prezzo
di un affronto al suo amor proprio? e che il
divorzio non chiesto da lei avrà dato il suo
nome in pasto alla maldicenza della città?...
</p>

<p>
<span class="smcap">Mèn.</span> Sì... se non chiesto da lei... Ma e chi...
(<i>si appressa a Fània e continua, dopo una pausa,
a bassa voce</i>) chi impedisce a lei di chiederlo?...
E a te di suggerirglielo?...
</p>

<p>
<span class="smcap">Fàn.</span> (<i>esitante e sorpreso, quasi in nube indovinando
il pensiero di Mènecle</i>) Che?... e tu credi...
</p>

<p>
<span class="smcap">Mèn.</span> Io credo che Giove non m'abbia permesso
di salvar Epònimo dal carcere di Siracusa,
per far della mia casa un carcere a vita alla
sua figliuola. Oh, Fània, la vecchiaia è incresciosa
<span class="pagenum" id="Page_189">[189]</span>
a sè stessa, ma lo è ai giovani doppiamente.
Capisco la legge di quei di Ceo<a class="tag" id="tag165" href="#note165">[165]</a>
che davano ai vecchi la cicuta per fare ai giovani
un po' di posto. Io, della cicuta, per ora...
faccio anche senza: ma se ai canuti la solitudine
è triste, meglio per Mènecle il vivere
infelice da solo, senza il rimorso che per
sua colpa si viva infelici in due...<a class="tag" id="tag166" href="#note166">[166]</a>.
</p>

<div class="blockquote">
<p>
(Tanto Mènecle che Fània son commossi).
</p>
</div>

<p>
<span class="smcap">Fàn.</span> (<i>stringendogli la mano</i>) O Mènecle! Se Aglae
sapesse...
</p>

<p>
<span class="smcap">Mèn.</span> Aglae non dee saper nulla. Sicchè le consiglierai
di andar dall'arconte?<a class="tag" id="tag167" href="#note167">[167]</a>. Parlerai
ad Aglae?...
</p>

<h3>SCENA V.</h3>

<p class="pers">
<span class="smcap">Mènecle</span>, <span class="smcap">Fània</span> <i>e</i> <span class="smcap">Aglae</span>.
</p>

<div class="blockquote">
<p>
(Aglae si è già affacciata alla soglia verso la fine della
scena precedente ed udendo parlar di lei si è ritratta
indietro. Si avanza alle ultime parole di Mènecle).
</p>
</div>

<p class="pad2">
<span class="smcap">Agl.</span> Di che?...
</p>

<p>
<span class="smcap">Mèn.</span> e <span class="smcap">Fàn.</span> Lei!...
</p>

<p>
<span class="pagenum" id="Page_190">[190]</span>
</p>

<p>
<span class="smcap">Fàn.</span> Buon dì, Aglae.
</p>

<p>
<span class="smcap">Mèn.</span> (<i>imbarazzato, cercando darsi aria disinvolta</i>)
Oh, la nostra Aglae!... (<i>a Fània sottovoce</i>)
(Zitto ora!)
</p>

<p>
<span class="smcap">Agl.</span> <i>La nostra Aglae</i>, a quanto sembra, vi dava
materia a discorrere. Cercavate la pesta del
lupo...<a class="tag" id="tag168" href="#note168">[168]</a> ed è presente.
</p>

<p>
<span class="smcap">Mèn.</span> (<i>scherzoso, cercando sviare il discorso</i>) Eh,
se tutti i lupi fossero come te, Atene non li
perseguiterebbe tanto...<a class="tag" id="tag169" href="#note169">[169]</a>.
</p>

<p>
<span class="smcap">Agl.</span> (<i>fra sè</i>) (Voltan discorso! Soverchiar Aglae!
la vedremo!) Sei gentile, Mènecle, stamattina...
</p>

<p>
<span class="smcap">Mèn.</span> Eh, ti pare? Sicchè...
</p>

<p>
<span class="smcap">Agl.</span> (<i>a Fània</i>) Sicchè di che cosa avevi a parlarmi?...
</p>

<p>
<span class="smcap">Fàn.</span> (<i>imbarazzato, mentre Mènecle gli fa gesto di
tacere. Aglae finge di non accorgersene</i>) Oh,
cose da nulla...
</p>

<p>
<span class="smcap">Agl.</span> (<i>volgesi a Mènecle, con accento vibrato, insistente</i>)
Di che aveva egli a parlarmi?...
</p>

<p>
<span class="smcap">Fàn.</span> Oh nulla!... Avevo espresso qui a Mènecle
il desiderio che tu venissi a teatro nelle
<span class="pagenum" id="Page_191">[191]</span>
prossime feste Lenée. Sai, concorreranno,
per le tragedie, Sofocle il giovine e il nipote
di Eschilo, Astidamante...
</p>

<p>
<span class="smcap">Agl.</span> (<i>ironica</i>) Ah...
</p>

<p>
<span class="smcap">Mèn.</span> (<i>confermando</i>) Già...
</p>

<p>
<span class="smcap">Fàn.</span> Tuo marito mi faceva delle obiezioni: e che
forse per quel giorno non avrebbe potuto...
</p>

<p>
<span class="smcap">Mèn.</span> Appunto...
</p>

<p>
<span class="smcap">Agl.</span> (<i>interrompendo, con accento vibrato</i>) Non
è vero!
</p>

<p>
<span class="smcap">Mèn.</span> (<i>per cavar l'altro d'imbarazzo</i>) Ma lascia
andare! non vedi che scherza!... Se gli avevo
già detto di sì! Lo pregavo a chiederti se volevi
andare con lui in compagnia di Crìside...
</p>

<p>
<span class="smcap">Agl.</span> (<i>con forza</i>) Non è vero! Ah, insomma
volete finirla di infilzar bugie?
</p>

<p>
<span class="smcap">Mèn.</span> (<i>fra sè</i>) (Non c'è verso! Saltiamo il fosso!)
Ebbene, poichè vuoi saperlo a tutti i costi,
tuo fratello, qui presente, mi rimproverava
che io ti trascuro un po' troppo...
</p>

<p>
<span class="smcap">Agl.</span> Ah!... (<i>guardando alternativamente Fània e
Mènecle a cui rivolge la parola</i>) È qui tutto?...
E... d'altro?
</p>

<p>
<span class="pagenum" id="Page_192">[192]</span>
</p>

<p>
<span class="smcap">Mèn.</span> Che tu meni, per cagion mia, vita triste...
che io non sono un marito adatto per te...
</p>

<p>
<span class="smcap">Fàn.</span> Oh questo poi!...
</p>

<p>
<span class="smcap">Agl.</span> (<i>a Fània</i>) Questo gli hai detto? E fai di
queste scoperte? E il dì che seguisti il mio
cocchio di nozze conducendomi qui, non hai
ordinato di dar di volta ai cavalli?<a class="tag" id="tag170" href="#note170">[170]</a> M'avevi
allora in tua autorità e non ci hai pensato:
oggi più non mi hai... e te ne occupi?...
</p>

<p>
<span class="smcap">Fàn.</span> (<i>sorpreso, fra sè</i>) (Così ora parla? Chi più
la capisce?)
</p>

<p>
<span class="smcap">Agl.</span> (<i>a Mènecle</i>) E tu... che gli hai risposto?
</p>

<p>
<span class="smcap">Mèn.</span> Io... io... gli ho risposto che... veramente...
come fratello, non ha tutti i torti... che però...
il torto mio...
</p>

<p>
<span class="smcap">Agl.</span> (<i>energicamente interrompendo</i>) E chi, per le
Dee, e con che diritto, ha pensato a fartene?
Mio fratello forse?... (<i>a Fània</i>) E chi t'ha
incaricato?
</p>

<p>
<span class="smcap">Fàn.</span> (<i>impacciato</i>) Nessuno... ma il mio amor di
fratello...
</p>

<p>
<span class="smcap">Mèn.</span> (<i>passando vicino a Fània, rapido e sottovoce</i>)
Bravo! bravo! dài sotto!...
</p>

<p>
<span class="pagenum" id="Page_193">[193]</span>
</p>

<p>
<span class="smcap">Agl.</span> Amor di fratello?... Tardi lo senti...
</p>

<p>
<span class="smcap">Fàn.</span> Presto o tardi, — è un fatto che non vi
vedete quasi mai, peggio che foste due coniugi
spartani; che tu stai chiusa, sola, tutto
il giorno, lui quasi tutto il giorno fuor di
casa...
</p>

<p>
<span class="smcap">Agl.</span> E che? è forse mio marito un uomo infermo,
un uomo invalido, un uom decrepito...
</p>

<p>
<span class="smcap">Mèn.</span> (<i>dà un balzo per sorpresa</i>) (Eh!?... che cosa
dice?) (<i>vorrebbe, tra il serio e il comico, objettare
qualcosa ad Aglae, che non gliene dà il
tempo</i>) Ecco... veramente...
</p>

<p>
<span class="smcap">Agl.</span> (<i>rompendogli la parola e proseguendo il parlar
con Fània</i>) ... sì... è forse un uom decrepito,
che debba serrarsi in casa a far la
guardia alla moglie da mattina a sera, come
quei mariti imbecilli che rubano ad Argo il
mestiere, e trovano così il modo più sicuro
di rendersi alle mogli odiosi e insopportabili?<a class="tag" id="tag171" href="#note171">[171]</a>.
</p>

<p>
<span class="smcap">Mèn.</span> (<i>a sè</i>) (Ah! volevo dire! ha gusto ch'io
stia via!).
</p>

<p>
<span class="smcap">Agl.</span> E credi tu, figlio di Epònimo, che la figlia
<span class="pagenum" id="Page_194">[194]</span>
di Epònimo sarebbe contenta, mentre Atene
ha tanto bisogno di lui, di vederselo tutto
il dì ai fianchi...
</p>

<p>
<span class="smcap">Mèn.</span> (<i>fra sè ribadendo maliziosamente</i>) (Si tradisce!...)
</p>

<p>
<span class="smcap">Agl.</span> ... occupato nel gineceo a filar lana o a
contar storielle milésie alle fantesche? Credi
ch'ella andrebbe superba, mentre i tempi per
la città si fan scuri, del vederlo sotto i propri
occhi sciupar negli ozî femminili il vigore
del braccio e della mente, quel che gli resta
del fiore dell'età?
</p>

<p>
<span class="smcap">Mèn.</span> (<i>gesto comico di sorpresa</i>) (Eh!) (<i>ad Aglae</i>)
Ecco... veramente... puoi dire un fiore... stagionato...
Proprio, precisamente, un giovane
di primo pelo non sono...
</p>

<p>
<span class="smcap">Agl.</span> (<i>interrompendolo</i>) E per questo mi sei caro...
</p>

<p>
<span class="smcap">Mèn.</span> (<i>la guarda trasecolato, poi scotendo il capo</i>)
(Non capisco più!).
</p>

<p>
<span class="smcap">Agl.</span> (<i>rincalzando</i>) Bella cosa, al confronto di
costoro, i giovani della giornata! Bella gioventù
da innamorar donne libere!<a class="tag" id="tag172" href="#note172">[172]</a>. Agatòne,
Dìnia, Stefano, Dercillo! azzimati, unti,
<span class="pagenum" id="Page_195">[195]</span>
leccati, dinoccolati, cascanti<a class="tag" id="tag173" href="#note173">[173]</a>, non san far
altro che studiar le pose quando camminano e
quando stan fermi, e andar in giro con cicale
in testa e specchietti indosso e boccettine di
Tùrio, che puzzano di profumerìa lontan due
stadî; e prendono i bagni caldi e si coprono
di pelliccie di Sardi per ripararsi dai primi
freddi, e passano tutto il dì e la notte per le
bische e nelle case delle danzatrici e suonatrici
di flauto; smorti per le lascivie e per
le orgie, consunti, fracidi a vent'anni; poi,
a sentirli discorrere a teatro o per le vie,
impertinenti, presuntuosi, ignoranti come Libétrj,
imbecilli più di Margìte che aveva
studiato tante cose e non ne sapeva nessuna...<a class="tag" id="tag174" href="#note174">[174]</a>.
</p>

<p>
<span class="smcap">Mèn.</span> (<i>fra sè</i>) (Qui ha ragion da vendere...)
</p>

<p>
<span class="smcap">Agl.</span> (<i>proseguendo senza interruzione e con energia</i>)
... E sono i giovani eroi che gloriosamente poi
scapparono a Neméa ed a Coronéa! Ma
quando Atene fu nel bisogno, e volle salvi
i suoi Dei e le sue donne, ci vollero <i>questi</i>
(<i>batte sulla spalla di Mènecle</i>) per cacciare i
<span class="pagenum" id="Page_196">[196]</span>
trenta tiranni e gli Spartani, e per liberare
la città!<a class="tag" id="tag175" href="#note175">[175]</a>.
</p>

<p>
<span class="smcap">Mèn.</span> (<i>fra il comico, il modesto e il commosso</i>)
Grazie, grazie! (<i>a sè</i>) (Come parla! proprio
figlia di suo padre!... Ed io avere il coraggio
di sacrificarla!... Ohibò!).
</p>

<p>
<span class="smcap">Agl.</span> (<i>si volge a Fània, parlandogli più calma</i>) Hai
visto, o Fània, i nuovi oboli di rame? Son
nuovi di conio e biondi, lucidi che sembran
d'oro... pur guarda come han pessima la impronta!
Osserva invece le vecchie dramme di
argento del Làurio: sono usate, ma non adulterate,
e serban la impronta stupenda e resistono
al suono... La stessa differenza, fa
conto, è oggi, in Atene, fra le vostre zazzere
bionde... e queste barbe d'argento...<a class="tag" id="tag176" href="#note176">[176]</a>.
</p>

<p>
<span class="smcap">Mèn.</span> (<i>comico, guardando Fània con sussiego d'approvazione</i>)
Già!
</p>

<p>
<span class="smcap">Fàn.</span> (<i>attonito fra sè</i>) (O sta a vedere che se n'è
adesso innamorata!).
</p>

<p>
<span class="smcap">Agl.</span> O Mènecle, io ho visto sul tuo petto le
tue superbe cicatrici: esse valgono meglio
delle bellezze di Antìnoo...
</p>

<p>
<span class="pagenum" id="Page_197">[197]</span>
</p>

<p>
<span class="smcap">Mèn.</span> (<i>sorpreso, e pur con comica modestia compiacendosi</i>)
Eh? questo poi...
</p>

<p>
<span class="smcap">Agl.</span> (<i>proseguendo, a Mènecle</i>) Io ho letto il tuo
ultimo discorso all'assemblea: quanto cuore,
quanto fuoco, quanto slancio giovanile! Chi
di quei giovani sarebbe stato capace di farlo?
</p>

<p>
<span class="smcap">Mèn.</span> Oh, Elèo, per esempio...
</p>

<p>
<span class="smcap">Agl.</span> (<i>nella foga del dire, resta al nome di Elèo
improvvisamente interdetta e lì per lì s'interrompe:
poi, padroneggiandosi, ripiglia</i>) Sì...
forse Elèo... Intanto oggi tutta Atene, o Mènecle,
è piena del tuo nome, ed io ne vado
superba, come se parte della tua gloria si
riflettesse sopra di me. Oh, grazie (<i>con effusione
stringendogli la mano che egli commosso si
lascia prendere</i>) per questo conforto che mi dai...
</p>

<p>
<span class="smcap">Mèn.</span> (<i>sospirando, e come meditando il senso dell'ultime
parole di Aglae</i>) (Conforto! Ah sì,
ne ha bisogno! povera fanciulla!...).
</p>

<p>
<span class="smcap">Agl.</span> (<i>proseguendo affettuosa e tenendo nella sua la
mano di Mènecle</i>) Ti ricordi le parole che ti
disse mio padre: «Tu sarai l'olmo che proteggerà
la giovane édera...»
</p>

<p>
<span class="pagenum" id="Page_198">[198]</span>
</p>

<p>
<span class="smcap">Mèn.</span> (<i>comicamente sospirando e guardando in aria</i>)
Un olmo antico!...
</p>

<p>
<span class="smcap">Agl.</span> (<i>ribattendo subito</i>) ... e perciò robusto.
</p>

<p>
<span class="smcap">Mèn.</span> (<i>sottovoce a Fània, dandogli di soppiatto un
forte pizzicotto</i>) Ma parla un po' anche tu...
</p>

<p>
<span class="smcap">Fàn.</span> (<i>strillando</i>) Ahi! ahi!...
</p>

<p>
<span class="smcap">Agl.</span> (<i>che s'è accorta, sorridendo a Fània</i>) E se
robusto non fosse, ti farebbe strillare in quel
modo?...
</p>

<p>
<span class="smcap">Fàn.</span> (<i>irritato dal pizzicotto e prorompendo</i>) Sì,
strillo, perchè tu ti lamenti in cuor tuo e poi
qui adesso, in sua presenza, per generosità lo
difendi... e al modo ond'ei ti tratta, non lo
merita, non lo merita, non lo merita!... E
io sono una bestia a pigliarmela a petto e
a perdere il mio tempo per buscarmi in compenso
delle ramanzine!... Lamentati ancora!
(<i>ad Aglae</i>) e aspetta ch'io me ne occupi un'altra
volta!...
</p>

<p>
<span class="smcap">Agl.</span> Oh, bravo, per Cerere! farai bene!...
</p>

<p>
<span class="smcap">Fàn.</span> (<i>ad Aglae stizzito</i>) Tientelo, godilo il tuo
Mènecle!... e amatevi sempre così, che gli
Dei vi premieranno!... (<i>a Mènecle passandogli
<span class="pagenum" id="Page_199">[199]</span>
vicino</i>) (Già che andate così bene intesi, sbrigatevela
da voi!...).
</p>

<div class="blockquote">
<p>
(Esce concitato, liberandosi da Mènecle che vorrebbe
trattenerlo).
</p>
</div>

<h3>SCENA VI.</h3>

<p class="pers">
<span class="smcap">Mènecle</span> <i>e</i> <span class="smcap">Aglae</span>.
</p>

<p>
<span class="smcap">Mèn.</span> (<i>a sè</i>) (Bravo!... e lascia me nelle peste!...
Pure da qui bisogna uscirne. Animo Mènecle,
sii onesto! (<i>guardando Aglae, e parlando
sempre fra sè</i>) Dopo tutto quel bene che
pensa di me, <i>doppio</i> obbligo di essere con lei
galantuomo!).
</p>

<p>
<span class="smcap">Agl.</span> (<i>a sè</i>) (Ora a noi! soverchiar Aglae!) (<i>a
Mènecle che passeggia borbottando</i>) Mènecle!
</p>

<p>
<span class="smcap">Mèn.</span> Che c'è?
</p>

<p>
<span class="smcap">Agl.</span> Io ho preso le tue parti...
</p>

<p>
<span class="smcap">Mèn.</span> (<i>interrompendo, brusco</i>) Hai fatto male.
</p>

<p>
<span class="smcap">Agl.</span> Sarà. — ... e non ho voluto dirti nulla di
sgradevole in presenza di mio fratello: ma
tu <i>sai</i> che egli ha ragione... (<i>accentando anche
più</i>) lo <i>sai</i>.
</p>

<p>
<span class="pagenum" id="Page_200">[200]</span>
</p>

<p>
<span class="smcap">Mèn.</span> (<i>a sè</i>) (Oh, ci mettiam bene!) Se lo dici,
lo saprò...
</p>

<p>
<span class="smcap">Agl.</span> (<i>battendo sulle parole</i>) Non <i>saprò</i>: lo <i>sai</i>. Tu
fai peggio che trascurarmi...
</p>

<p>
<span class="smcap">Mèn.</span> Eh?...
</p>

<p>
<span class="smcap">Agl.</span> Tu fai peggio che lasciarmi sola: e il tuo
tempo non lo dai tutto alla città.
</p>

<p>
<span class="smcap">Mèn.</span> (O sta a sentire!) A chi?
</p>

<p>
<span class="smcap">Agl.</span> Ieri fosti con Lisia, l'oratore, e con Neèra,
la di lui amica, in casa di Filostrato Colonèo...<a class="tag" id="tag177" href="#note177">[177]</a>.
</p>

<p>
<span class="smcap">Mèn.</span> (È matta!... O sta a vedere, che per distrarsi,
la si provasse a far la gelosa!... (<i>fa
un gesto vivo, come balenatagli improvvisamente
un'idea</i>) Buono!...) (<i>ad Aglae con voce
ferma</i>) E che male ci sarebbe!... Può darsi!
Si aveva a parlare io e Lisia di affari di
Stato...
</p>

<p>
<span class="smcap">Agl.</span> Ma Filostrato è scapolo; e Neèra <i>non è</i>
uomo di Stato; e con Neèra ci erano due
altre di lei compagne...
</p>

<p>
<span class="smcap">Mèn.</span> Ah!
</p>

<p>
<span class="smcap">Agl.</span> ... venute da Corinto...
</p>

<p>
<span class="pagenum" id="Page_201">[201]</span>
</p>

<p>
<span class="smcap">Mèn.</span> (<i>casca dalle nuvole, ma cerca far il disinvolto</i>)
Può darsi.
</p>

<p>
<span class="smcap">Agl.</span> ... e in casa degli scapoli, e in certe compagnie,
è difficile trattar bene gli affari dello
Stato; e alla sera ci fu banchetto; e i banchetti
dove ci son di quelle donne finiscon
tardi... (<i>gesti di Mènecle sorpreso</i>) ... e finiscon
<i>male</i>...
</p>

<p>
<span class="smcap">Mèn.</span> (<i>disinvolto, c. s.</i>) Può darsi...
</p>

<p>
<span class="smcap">Agl.</span> (<i>con forza</i>) Ah? Ma <i>può darsi</i> che Aglae
non ne sia contenta...
</p>

<p>
<span class="smcap">Mèn.</span> (<i>trasecolato, di sorpresa in sorpresa</i>) (O spiriti!
che diamine salta a costei?!)
</p>

<p>
<span class="smcap">Agl.</span> (<i>incalzando</i>) Può darsi che Aglae se n'abbia
a male! (<i>con accento drammatico</i>) Così impieghi,
o Mènecle, i doni che gli Dei ti
hanno dato?
</p>

<p>
<span class="smcap">Mèn.</span> Eh? (Peccato che me li han dati da un
pezzo!)
</p>

<p>
<span class="smcap">Agl.</span> (<i>proseguendo incalzante</i>) Ah, lo so che la
gloria di un nome ha sempre un fascino per
le donne; lo so che le forestiere venute da
Corinto sono curiose di conoscere questo
<span class="pagenum" id="Page_202">[202]</span>
Mènecle di cui si parla per Grecia; (<i>continui
segni di stupor comico di Mènecle, Aglae
prosegue con simulata energia</i>) ma io so anche
quale fu il giuramento delle nostre nozze, e
ti credevo, se non più fedele verso me che
lo ebbi, più religioso verso gli Dei che lo
hanno ascoltato!
</p>

<div class="blockquote">
<p>
(Va corrucciata a sedersi).
</p>
</div>

<p>
<span class="smcap">Mèn.</span> (<i>a parte</i>) (Decisamente, è matta. Elleboro ci
vuole.<a class="tag" id="tag178" href="#note178">[178]</a> (<i>guardandola di sottecchi</i>) Eppure...
come è bella mia moglie quando è in collera!)
</p>

<p>
<span class="smcap">Agl.</span> Tu non rispondi? Non rispondi?
</p>

<p>
<span class="smcap">Mèn.</span> (<i>a sè</i>) (Tanto fa. Le discolpe le farem
poi. È la via che se n'esce).
</p>

<p>
<span class="smcap">Agl.</span> Il tuo silenzio... è eloquente. Ah, non basta,
o Mènecle, andar illustre nella città, col
nome scritto su la colonna!<a class="tag" id="tag179" href="#note179">[179]</a>. Non bastano
i meriti in faccia alla patria, quando
in faccia ai domestici lari, oblii la santità
delle sue leggi!...
</p>

<p>
<span class="smcap">Mèn.</span> (Anche questo!) (<i>si volta risentito, come
risoluto a difendersi</i>) Oh questo poi... (<i>si reprime</i>)
(Se mi difendo, guasto).
</p>

<p>
<span class="pagenum" id="Page_203">[203]</span>
</p>

<p>
<span class="smcap">Agl.</span> (<i>afferrando la sua interruzione</i>) Questo poi
è grave — volevi dire! E mentre io traggo
sola le lunghe giornate nel ginecèo, pensando
a ciò che farà Mènecle per la Repubblica, — Mènecle
divide il tempo fra la Repubblica...
e l'altre cure: e quando rientra ha
sulla fronte le rughe...
</p>

<p>
<span class="smcap">Mèn.</span> (<i>a parte, comicamente</i>) (Lo credo).
</p>

<p>
<span class="smcap">Agl.</span> (<i>completando la frase</i>) ... le rughe dei grandi
pensieri...
</p>

<p>
<span class="smcap">Mèn.</span> (<i>a parte, comicamente</i>) (Un'attenuante...)
</p>

<p>
<span class="smcap">Agl.</span> ... per nascondere tra le lor pieghe i rimproveri
della coscienza: in casa degli altri,
per le altre, i sorrisi, le carezze, i calici...
</p>

<p>
<span class="smcap">Mèn.</span> (Cosa mi tocca sentire! Pazienza! siamo
alla fine!)
</p>

<p>
<span class="smcap">Agl.</span> ... le canzoni, le ghirlande convivali; per
la povera Aglae non sorrisi, non ghirlande,
non carezze: ma la solitudine, l'abbandono,
la noia!... (<i>prorompendo</i>) Ah, no! per le due
Dee! io non posso più vivere così...
</p>

<p>
<span class="smcap">Mèn.</span> (Meno male. Al divorzio ci siamo).
</p>

<p>
<span class="smcap">Agl.</span> No!... (<i>proseguendo con più forza</i>) no... io
<span class="pagenum" id="Page_204">[204]</span>
non posso più adattarmi a questa umiliazione...
</p>

<p>
<span class="smcap">Mèn.</span> (Ci siamo! Va dall'arconte!...)
</p>

<p>
<span class="smcap">Agl.</span> ... e io finirò con...
</p>

<p>
<span class="smcap">Mèn.</span> (<i>sospeso alle labbra di lei, aspettando la risposta
ansioso</i>) ... con...?
</p>

<p>
<span class="smcap">Agl.</span> ... finirò... con... l'ammalarmi!... (<i>Mènecle
resta lì di botto, sconcertato</i>) Oh, quanto sono
infelice!...
</p>

<div class="blockquote">
<p>
(Dà in pianto, abbandonandosi sopra una sedia).
</p>
</div>

<p>
<span class="smcap">Mèn.</span> (<i>sorpreso, comicamente imbarazzato</i>) Questa
conclusion non m'aspettavo... Ohimè, che
imbroglio!... Aglae!...
</p>

<p>
<span class="smcap">Agl.</span> (<i>senza rispondere, continuando a singhiozzare</i>)
Quanto sono infelice!...
</p>

<p>
<span class="smcap">Mèn.</span> (Adesso fa piangere anche me!...) (<i>seguitando
a guardarla e parlando fra sè, le si appressa</i>)
No... senti Aglae...
</p>

<p>
<span class="smcap">Agl.</span> (<i>seguendo a singhiozzare</i>) Lasciami... ho voglia
di piangere...
</p>

<p>
<span class="smcap">Mèn.</span> (<i>osservandola</i>) (Eppure... com'è bella mia
moglie quando piange!...) (<i>dà un sospiro lungo</i>)
(Eh! avessi cinque olimpiadi di meno!) (<i>passeggia,
<span class="pagenum" id="Page_205">[205]</span>
poi si ferma, giungendo le mani al
cielo</i>) (O Nettuno marino!... Quale strega
di Frigia o di Tessaglia mai, tirando il mio
oroscopo, m'avrebbe detto: Mènecle, tu passerai
per molte prove; scamperai dai campi
di battaglia e dalle tempeste; dalle spade dei
nemici, dalle calunnie dei sicofanti e dal
morso degli oratori<a class="tag" id="tag180" href="#note180">[180]</a>; dai mostri del mare,
dalle miniere e dalla schiavitù... e quando
avrai il crine inargentato e il corpo stanco...
farai piangere una donna... di gelosia!...) (<i>seguita
a guardarla di sottecchi</i>) (Com'è bella!...
Dopotutto, già... lo ha detto lei: appetto ai
giovani della giornata...) (<i>si dà un'occhiata alla
persona, una guardatina in uno specchio, lisciandosi
con compiacenza la barba</i>) (noi possiamo
passare per belli avanzi...) (<i>si appressa ad Aglae
e le parla amorevole, insinuante</i>) Eppure, Aglae,
se tu leggessi qui dentro, vedresti...
</p>

<p>
<span class="smcap">Agl.</span> No... no... non voglio veder nulla...
</p>

<p>
<span class="smcap">Mèn.</span> (Ma fa sul serio!) (<i>guardandola affettuosissimo,
le prende nelle proprie una mano che essa
non ritira</i>) Ma e dunque... sarebbe proprio
<span class="pagenum" id="Page_206">[206]</span>
vero... che vorresti ancora un po' di bene al
vecchio Mènecle? (<i>parla esitando</i>) Oh se!...
(<i>come via cacciasse un pensier lusinghiero</i>) no.. no..
</p>

<p>
<span class="smcap">Agl.</span> (<i>ritirando la mano e levando vivamente il
capo</i>) Se... cosa? Prosegui... confessa...
</p>

<p>
<span class="smcap">Mèn.</span> Ma che confessare!... Volevo dire che sono
meno bugiardo, meno... vizioso di quel che
credi... (Stavolta dico la verità). Ma che
vuoi, la tua affezione, mi pare un sogno... di
quei sogni cari e ingannevoli della sera... Sai
che essa sarebbe una troppo grande consolazione
per questo povero vecchio!... Che io
non potrei augurarmi, in questo triste tramonto,
una più alta gioia sulla terra, del
sapere, che quel giorno che per me sarà l'ultimo...
(<i>Mènecle qui parla lento, interrotto, sinceramente
commosso</i>) tu sarai là... al mio capezzale...
a dirmi l'ultimo addio: che dalle tue
labbra, e non da prefiche bugiarde, udrò la
preghiera al conduttore dell'anime;<a class="tag" id="tag181" href="#note181">[181]</a> che le
tue mani mi comporranno nel domestico sepolcro
e la mia povera ombra avrà qualcuno
sulla terra che si ricordi di lei!...<a class="tag" id="tag182" href="#note182">[182]</a>
</p>

<p>
<span class="pagenum" id="Page_207">[207]</span>
</p>

<p>
<span class="smcap">Agl.</span> (<i>commossa dalla sincerità dell'accento di Mènecle,
si abbandona del capo e della persona sul
petto di lui. Mènecle la sorregge amorosamente
delle braccia</i>) Oh, Mènecle!
</p>

<p>
<span class="smcap">Mèn.</span> (<i>pausa. Mènecle, sorreggendo Aglae, esclama
tra 'l mesto e 'l comico</i>) (Cose che capitano ai
vecchi!... Qui ci vorrebbe Zeusi a dipingere
il quadro!...) E tu Aglae... a questo guerriero
cadente...
</p>

<p>
<span class="smcap">Agl.</span> (<i>risollevando il capo</i>) Aglae non dimenticherà
mai ciò che questo guerriero cadente
ha fatto per la sua famiglia, pel padre
suo...
</p>

<p>
<span class="smcap">Mèn.</span> Ah! (<i>si distacca vivissimamente da Aglae,
rabbuiandosi</i>) (L'avevo detto che si sagrificava!...
Ed io bestia... stavo per dimenticarlo...
Ah, per gli Dei, sarei indegno di
aver fatto versare quelle lagrime! Il dado è
tratto!)
</p>

<p>
<span class="smcap">Agl.</span> Che hai?...
</p>

<p>
<span class="smcap">Mèn.</span> (<i>con accento di repentina risolutezza</i>) No,
Aglae, la tua gratitudine serbala ad altri. Tra
me e tuo padre non ci fu che un ricambio...
<span class="pagenum" id="Page_208">[208]</span>
e il debitore sono ancora io... Tu sei troppo
buona e virtuosa... e io... non ti merito... <i>Non
ti merito.</i> Avevi ragione. Sono indegno di te.
(È fatta!).
</p>

<p>
<span class="smcap">Agl.</span> Che? Dunque confessi...
</p>

<p>
<span class="smcap">Mèn.</span> (<i>concitato</i>) Sì, sì... confesso... tutto quel
che vuoi...
</p>

<p>
<span class="smcap">Agl.</span> Ci sei stato...
</p>

<p>
<span class="smcap">Mèn.</span> Ci sono stato... (Ora mi mangia...)
</p>

<p>
<span class="smcap">Agl.</span> E ci ritornerai...
</p>

<p>
<span class="smcap">Mèn.</span> Secondo i casi...
</p>

<p>
<span class="smcap">Agl.</span> E tu credi di far subire a me la sorte di
Dejanira... la sorte della moglie di Alcibiade...
o di quella povera moglie del tuo amico
Lisia, con le cui amiche discuti gli affari...
Ma io non sono Dejanira; io non sono la
moglie di Lisia, che vede, tace e sopporta;
io non sono la sposa di Alcibiade che torna
indietro dall'arconte insiem con lui...
</p>

<p>
<span class="smcap">Mèn.</span> (L'ho detto! Stavolta ci viene!).
</p>

<p>
<span class="smcap">Agl.</span> (<i>incalzando</i>) ... io non son nata a tollerare
affronti... e io... intendi... (<i>fa una pausa</i>) io...
</p>

<p>
<span class="smcap">Mèn.</span> (È fatta!) (<i>vivissimamente, sospeso</i>) E tu...
</p>

<p>
<span class="pagenum" id="Page_209">[209]</span>
</p>

<p>
<span class="smcap">Agl.</span> E io... farò come fai tu.
</p>

<div class="blockquote">
<p>
(Sbalzo di sorpresa di Mènecle. Aglae è corsa verso
l'uscio che mette alle di lei stanze).
</p>
</div>

<p>
<span class="smcap">Mèn.</span> Eh?... (<i>correndole dietro per richiamarla</i>)
Aglae! Aglae!...
</p>

<p>
<span class="smcap">Agl.</span> (<i>dall'uscio, ribattendo con forza sulle parole
e sillabandole</i>) Io farò come fai tu... e quello
che fai tu!
</p>

<div class="blockquote">
<p>
(Entra rapidamente nelle sue stanze e gli serra a
chiave l'uscio in faccia).
</p>
</div>

<p>
<span class="smcap">Mèn.</span> No... senti...
</p>

<div class="blockquote">
<p>
(Aglae è già sparita. Mènecle resta lì trasecolato.
Quadro).
</p>
</div>

<h3>SCENA VII.</h3>

<p class="pers">
<span class="smcap">Mènecle</span> <i>solo</i>.
</p>

<p>
<span class="smcap">Mèn.</span> Oh santissimi Numi! (<i>passeggia, poi si ferma
tentennando il capo</i>) Destini umani! (<i>torna a
passeggiare, di tratto in tratto fermandosi</i>) Vi
han mariti che si attaccano alle mogli come
l'ostriche allo scoglio e se le vedono guizzar
via di mano come anguille di Copàide. Provatevi
<span class="pagenum" id="Page_210">[210]</span>
invece a liberarle... ed ecco in che
maniera vi rispondono!... <i>Farò come fai tu!...
e quello che fai tu!</i>... Peuh! se facesse proprio
come me... non sarebbe gran male. (<i>riflettendo
torna a passeggiare</i>) Ma pare che colei
l'abbia intesa diverso... Pensa di me certe
cose!.. Chi diamine gliele ha messe in testa!..
<i>Quello che fai tu!</i> Adagio! e se a me, fin che
son suo marito, non convenisse un bel niente
che ella faccia... quel ch'ella crede faccia io?...
Se non garbasse a Mènecle di diventar la
favola d'Atene? Eppure già, se le resto insieme...
Non si manda a ritroso nè l'acqua
dei fiumi<a class="tag" id="tag183" href="#note183">[183]</a>, nè l'istinto di donna di vent'anni!...
(<i>torna a passeggiare, poi si ferma</i>)
Però, quel dirmelo sulla faccia... Generalmente,
le donne, quando lo fanno, hanno
la delicatezza di non dirlo... E tutte le smanie
son venute adesso... perchè sì, fino a ieri, non
glien'era importato mai... E tutta quella foga
d'accusarmi!... non potrebbe esser maggiore se
fosse una giustificazione ch'ella cercasse alla
coscienza!... E allora... la filosofia di prima...
<span class="pagenum" id="Page_211">[211]</span>
la sfuriata d'oggi... (<i>di improvviso riscotendosi</i>)
Ma qui, per Minerva, c'è sotto qualcosa!
</p>

<h3>SCENA VIII.</h3>

<p class="pers">
<span class="smcap">Mènecle</span> <i>ed</i> <span class="smcap">Elèo</span>.
</p>

<p>
<span class="smcap">El.</span> (<i>entra affrettato</i>) Buon dì, Mènecle!... Arrivo
tardi?
</p>

<p>
<span class="smcap">Mèn.</span> (<i>lo saluta distratto</i>) Oh no... anzi...
</p>

<p>
<span class="smcap">El.</span> Ho fatto tutto. Sono stato da Pelopida, da
Lisia e da Iseo... Iseo e Lisia parleranno all'assemblea
per appoggiarti, i fuorusciti di
Tebe confidano in te. Pur troppo la intimazione
di Sparta, di espellere i fuorusciti,
incontra favore tra gli amici della pace... La
lotta nell'assemblea sarà viva...<a class="tag" id="tag184" href="#note184">[184]</a>.
</p>

<p>
<span class="smcap">Mèn.</span> (<i>distratto, seguita a borbottare fra sè</i>) (Farò
come fai tu...).
</p>

<p>
<span class="smcap">El.</span> ... e per battere gli avversarî non ci vorrà
meno dell'autorità della tua parola. Per Giove!
da Teseo in poi i diritti della ospitalità furon
sempre sacri ad Atene; e questo ingrandirsi
minaccioso di Sparta alle nostre porte, e la
<span class="pagenum" id="Page_212">[212]</span>
sventura stessa de' fuorusciti reclama che
Atene dia lor soccorso... n'è vero?
</p>

<p>
<span class="smcap">Mèn.</span> (<i>distratto, soprapensiero</i>) E dunque bisogna
darlo.
</p>

<p>
<span class="smcap">El.</span> Pure son tanti che ti parlano dello stato misero
della flotta, delle perdite recenti, dell'imprudenza
del tirarci addosso una guerra, se
diamo ai profughi aiuto... ti pare?...
</p>

<p>
<span class="smcap">Mèn.</span> (<i>distratto sempre e assorto ne' suoi pensieri</i>)
Allora non bisogna darlo.
</p>

<p>
<span class="smcap">El.</span> (<i>risentito e sorpreso</i>) Mènecle!
</p>

<p>
<span class="smcap">Mèn.</span> (<i>riscotendosi all'apostrofe di Elèo</i>) Cioè... volevo
dire... perdona... non avevo sentito bene.
(<i>borbotta fra i denti</i>) «Farò come fai tu...»
Dunque dicevi...
</p>

<p>
<span class="smcap">El.</span> Dicevo che il soccorrere i fuorusciti, che
vennero a noi col ramoscello de' supplici e si
sedettero presso le nostre are<a class="tag" id="tag185" href="#note185">[185]</a>, mi pare
un dover sacro...
</p>

<p>
<span class="smcap">Mèn.</span> (<i>riscotendosi</i>) Sicuro, mio bravo Elèo!...
(<i>gli stringe forte la mano</i>) Per il trofeo di Maratona!<a class="tag" id="tag186" href="#note186">[186]</a>
sicuro ch'è dover sacrosanto...
</p>

<p>
<span class="smcap">El.</span> Grazie! La tua parola nell'assemblea deciderà.
<span class="pagenum" id="Page_213">[213]</span>
Oh sì, dopo il voto dell'integro, del
virtuoso Mènecle, vedrai che la maggioranza
verrà dietro... e tutta Atene farà quel che
fai tu...
</p>

<p>
<span class="smcap">Mèn.</span> Eh? (<i>con movimento vivissimo, fra comico e
irritato</i>) (Non bastava lei! anche quest'altro!...
Anche tutta Atene vuol fare quel che faccio
io! È un contagio!) Ma dunque...
</p>

<p>
<span class="smcap">El.</span> Dunque l'ora scorre e gli amici tebani m'aspettano.
Corro a portar loro le parole tue.
</p>

<p>
<span class="smcap">Mèn.</span> E non passi a salutare Aglae?...
</p>

<p>
<span class="smcap">El.</span> (<i>si fa in volto serio e scuro</i>) No... sono atteso...
è tardi...
</p>

<p>
<span class="smcap">Mèn.</span> È tanto di cattivo umore stamattina, che...
</p>

<p>
<span class="smcap">El.</span> Ragione di più per lasciarla tranquilla. Falle
tu i miei saluti. (<i>tra serio e mesto</i>) Passando
per la tua bocca, le giungeran meno discari...
</p>

<p>
<span class="smcap">Mèn.</span> (Bravo! Se tu sapessi!...) Basta: come vuoi.
Siamo intesi. Salutami Pelopida.
</p>

<p>
<span class="smcap">El.</span> Addio (<i>esce</i>).
</p>

<p>
<span class="pagenum" id="Page_214">[214]</span>
</p>

<h3>SCENA IX.</h3>

<p class="pers">
<span class="smcap">Mènecle</span> <i>solo</i>.
</p>

<p>
<span class="smcap">Mèn.</span> (<i>seguendo dell'occhio Elèo che allontanasi</i>)
Bravo giovine!... valoroso e leale! Contrasti
bizzarri! Costui nell'età degli svaghi pensa alle
cose serie: e Mènecle nell'età... dei raffreddori,
trascura gli affari serî, per... per... (<i>non
finisce la frase, tornando al corso insistente dei
suoi pensieri</i>) Ma colei m'ha messo una pulce
qui nell'orecchio... Per Ercole! ne va del mio
onore!... Ah, se arrivo a cogliere quel tale...
oh, quello, parola di Mènecle, non mangia
più aglio nè fave nere...<a class="tag" id="tag187" href="#note187">[187]</a>.
</p>

<h3>SCENA X.</h3>

<p class="pers">
<span class="smcap">Mènecle</span>, <span class="smcap">Mìrtala</span> <i>e</i> <span class="smcap">Blèpo</span>.
</p>

<p>
<span class="smcap">Bl.</span> Padrone. C'è qui Mìrtala, la moglie di Cròbilo
Colonèo.
</p>

<p>
<span class="smcap">Mèn.</span> Uh, quella seccatura! Anche oggi! Di me
o di Aglae cerca?...
</p>

<p>
<span class="pagenum" id="Page_215">[215]</span>
</p>

<p>
<span class="smcap">Blèpo.</span> Non so.
</p>

<p>
<span class="smcap">Mèn.</span> Bravo asino!...
</p>

<p>
<span class="smcap">Bl.</span> (<i>dalla soglia, impassibile</i>) Padrone!...
</p>

<p>
<span class="smcap">Mèn.</span> Eh?...
</p>

<p>
<span class="smcap">Bl.</span> Poco fa m'hai detto savio.
</p>

<p>
<span class="smcap">Mèn.</span> Ho sbagliato. Falla entrare.
</p>

<p>
<span class="smcap">Bl.</span> (<i>nell'uscire per introdur Mìrtala, borbotta sentenziosamente
fra sè</i>) Essere l'uno... o essere
l'altro!...
</p>

<p>
<span class="smcap">Mèn.</span> Cosa vuole questa vecchia chiacchierona!
</p>

<p>
<span class="smcap">Mìrt.</span> (<i>entra affannata, frettolosa</i>) Buon dì, Mènecle!...
</p>

<p>
<span class="smcap">Mèn.</span> (<i>andandole incontro</i>) Giove ti salvi! (<i>Mìrt.
è imbarazzata: getta attorno occhiate inquiete,
sembra aver qualcosa sull'animo</i>) Della mia
Aglae cercavi? Neh, (<i>a Blèpo ch'è rimasto
sulla soglia</i>) Blèpo, conducila. (<i>a Mìrtala</i>) Ti
vedrà tanto volentieri. È là nelle sue stanze...
</p>

<p>
<span class="smcap">Mìrt.</span> Sola?
</p>

<p>
<span class="smcap">Mèn.</span> Soletta.
</p>

<p>
<span class="smcap">Mìrt.</span> E non l'hai ancora visto... stamattina...?
</p>

<p>
<span class="smcap">Mèn.</span> Chi?...
</p>

<p>
<span class="smcap">Mìrt.</span> Lui... mio marito...
</p>

<p>
<span class="pagenum" id="Page_216">[216]</span>
</p>

<p>
<span class="smcap">Mèn.</span> Da ieri non l'ho visto...
</p>

<p>
<span class="smcap">Mìrt.</span> Credevo fosse qui...
</p>

<p>
<span class="smcap">Mèn.</span> T'aveva detto che veniva?
</p>

<p>
<span class="smcap">Mìrt.</span> No... ma...
</p>

<div class="blockquote">
<p>
(Rimane colla parola sospesa: è visibilmente imbarazzata,
agitatissima).
</p>
</div>

<p>
<span class="smcap">Mèn.</span> Che c'è?
</p>

<p>
<span class="smcap">Mìrt.</span> Oh Mènecle!
</p>

<div class="blockquote">
<p>
(Rompe in uno scoppio di pianto e gli casca abbandonata
nelle braccia).
</p>
</div>

<p>
<span class="smcap">Mèn.</span> (<i>trasecolato</i>) (Anche questa! Preferivo l'altra!...
Però adesso il quadro è... più intonato).
</p>

<p>
<span class="smcap">Bl.</span> (<i>avanzandosi, serio, impassibile, a fianco di
Mènecle che non l'ha veduto, e che sostiene nelle
braccia la vecchia piagnucolante</i>) Padrone...
consolala!
</p>

<p>
<span class="smcap">Mèn.</span> (<i>collerico, voltandosi, in vederlo</i>) Tu qui
ancora?...
</p>

<p>
<span class="smcap">Bl.</span> Vado, vado... (<i>avanti andarsene, gli ripete
con accento comico di preghiera</i>) Consolala!
(<i>declamando</i>) «Soave è amor, ma troppo
acerba cosa!» lo dice Euripide nell'<i>Ippolito</i><a class="tag" id="tag188" href="#note188">[188]</a>.
</p>

<p>
<span class="pagenum" id="Page_217">[217]</span>
</p>

<p>
<span class="smcap">Mèn.</span> (<i>minaccioso, con la vecchia piangente sempre
su le braccia</i>) Te lo do io ora l'Euripide.
</p>

<p>
<span class="smcap">Bl.</span> (<i>tranquillo, grave</i>) Vado, vado.
</p>

<p>
<span class="smcap">Mìrt.</span> (<i>singhiozzando</i>) Ah, Mènecle, quanto sono
infelice!...
</p>

<p>
<span class="smcap">Mèn.</span> (Anche lei! Sono il consolatore universale!...)
</p>

<p>
<span class="smcap">Bl.</span> (<i>dalla soglia, guardando i due, con far sentenzioso</i>)
Ha ragione Eschilo:
</p>

<div class="poem"><div class="stanza">
<p class="i01">Empie i letti di pianto amor di sposa</p>
<p class="i01">E fa che dolor aspro il cor le stringa,</p>
<p class="i01">Poichè il marito la moglie bramosa</p>
<p class="i01">Ahi, disertando, la lasciò solinga<a class="tag" id="tag189" href="#note189">[189]</a>.</p>
</div></div>

<p>
(<i>Mènecle voltandosi, lo vede lì ancora, gli getta
un'occhiata minacciosa. Blèpo dall'uscio, sempre
tranquillo e grave</i>) Vado! vado!
</p>

<div class="blockquote">
<p>
(Esce, seguitando a declamare, con aria drammatica
«Ahi, disertando, la lasciò solinga...»).
</p>
</div>

<p>
<span class="pagenum" id="Page_218">[218]</span>
</p>

<h3>SCENA XI.</h3>

<p class="pers">
<span class="smcap">Mènecle</span> <i>e</i> <span class="smcap">Mìrtala</span>.
</p>

<p>
<span class="smcap">Mèn.</span> Via, Mìrtala, calmati...
</p>

<p>
<span class="smcap">Mìrt.</span> O Mènecle, io perderò la pazienza con
colui...
</p>

<p>
<span class="smcap">Mèn.</span> Ed egli dice che tu metti alla prova la
sua...
</p>

<p>
<span class="smcap">Mìrt.</span> (<i>levando il capo irritata</i>) Questo ha detto?
Per Venere, la pagherà!...
</p>

<p>
<span class="smcap">Mèn.</span> No, no, lascia star Venere! (Se ti sentisse!)
Avrà commesso qualche leggerezza, ma poi...
(Via, si difende anche il lupo.)<a class="tag" id="tag190" href="#note190">[190]</a>.
</p>

<p>
<span class="smcap">Mìrt.</span> Leggerezza, dici? Se in due giorni non
ha passato due ore nel gineceo?
</p>

<p>
<span class="smcap">Mèn.</span> (<i>guardandola, fra sè</i>) (Veramente, basterebbero!)
Via...
</p>

<p>
<span class="smcap">Mìrt.</span> Ma dove credi sarà andato?...
</p>

<p>
<span class="smcap">Mèn.</span> Mah!... al suo tribunale!...
</p>

<p>
<span class="smcap">Mìrt.</span> Ohibò! ci sono stata!... oggi è chiuso...
</p>

<p>
<span class="smcap">Mèn.</span> All'adunanza della <i>fratria</i> per le iscrizioni
delle nascite...<a class="tag" id="tag191" href="#note191">[191]</a>.
</p>

<p>
<span class="pagenum" id="Page_219">[219]</span>
</p>

<p>
<span class="smcap">Mìrt.</span> Ci sono stata!... Oggi adunanza non ce
n'è....
</p>

<p>
<span class="smcap">Mèn.</span> Alla banca di Pasione, là al Pireo...
</p>

<p>
<span class="smcap">Mìrt.</span> Ne vengo ora...
</p>

<p>
<span class="smcap">Mèn.</span> (<i>fra sè comicamente</i>) (Fa un giro di ispezione
nella Grecia!)
</p>

<p>
<span class="smcap">Mìrt.</span> Pasione oggi celebra la festa dei Lari, e
non tien banco.
</p>

<p>
<span class="smcap">Mèn.</span> E allora... <i>nessun può dir cosa ne fu di
Edipo!</i><a class="tag" id="tag192" href="#note192">[192]</a>.
</p>

<p>
<span class="smcap">Mìrt.</span> (<i>piagnucolosa</i>) Oh Mènecle! ho paura che
Cròbilo mi tradisca...
</p>

<p>
<span class="smcap">Mèn.</span> Ma se è più casto di Melanione... e non
può veder l'altre donne!
</p>

<p>
<span class="smcap">Mìrt.</span> Oh anche Timone odiava gli uomini, ma
le donne di soppiatto le cercava!...<a class="tag" id="tag193" href="#note193">[193]</a>.
</p>

<p>
<span class="smcap">Mèn.</span> (<i>di sottecchi squadrandola</i>) (Non tutte!)
</p>

<p>
<span class="smcap">Mìrt.</span> Ma qui proprio non è venuto...?
</p>

<p>
<span class="smcap">Mèn.</span> E dàlli!... Doveva venire?...
</p>

<p>
<span class="smcap">Mìrt.</span> No... ma... perchè... vedi... io parlo poco...
</p>

<p>
<span class="smcap">Mèn.</span> Sappiamo!...
</p>

<p>
<span class="smcap">Mìrt.</span> Ma sai... le donne, quando si fissano...
(<i>Mìrtala parla esitante; dopo una pausa prende
<span class="pagenum" id="Page_220">[220]</span>
Mènecle a parte e gli parla con far misterioso</i>)
Mènecle, Venere mi guardi del pensar male
di nessuno. Tu hai, grazie a Giove, una moglie
virtuosa. Ma sai, anche a Penelope, quando
Ulisse non c'era, i Proci le andavan dietro.
Tu non sei Ulisse, ma tua moglie la trascuri...
e hai torto...<a class="tag" id="tag194" href="#note194">[194]</a>.
</p>

<p>
<span class="smcap">Mèn.</span> (<i>si è fatto d'improvviso serio e scuro, attentissimo</i>)
Va pure avanti...
</p>

<p>
<span class="smcap">Mìrt.</span> E il pensarci, fin ch'è tempo, mi par
meglio per te... per lei... e per me...
</p>

<p>
<span class="smcap">Mèn.</span> (<i>di scatto</i>) Cròbilo?...
</p>

<h3>SCENA XII.</h3>

<p class="pers">
<i>Detti e</i> <span class="smcap">Blèpo</span> <i>sulla porta</i>.
</p>

<p>
<span class="smcap">Bl.</span> Cròbilo!
</p>

<p>
<span class="smcap">Mìrt.</span> Ah!
</p>

<p>
<span class="smcap">Mèn.</span> Furfante, mi fai l'eco?
</p>

<p>
<span class="smcap">Bl.</span> No, padrone.
</p>

<p>
<span class="smcap">Mèn.</span> Lui qui?...
</p>

<p>
<span class="smcap">Bl.</span> (<i>imitando l'eco</i>) Qui.
</p>

<p>
<span class="pagenum" id="Page_221">[221]</span>
</p>

<p>
<span class="smcap">Mìrt.</span> (<i>smaniosa</i>) L'ho detto io! Oh il perfido!
Non son Mìrtala se...
</p>

<p>
<span class="smcap">Mèn.</span> (<i>serio</i>) Calmati. E lascia fare a me. È
meglio tu vada.
</p>

<p>
<span class="smcap">Bl.</span> (<i>a parte, declamando sentenziosamente</i>) «Meglio
è l'andar quando il restar non giova!»
</p>

<p>
<span class="smcap">Mìrt.</span> Oh Mènecle, ma tu...
</p>

<p>
<span class="smcap">Mèn.</span> Fidati a me... Va, va presto...
</p>

<p>
<span class="smcap">Mìrt.</span> Oh, mi raccomando... il mio Cròbilo...
</p>

<p>
<span class="smcap">Mèn.</span> Sta sicura. Te lo renderò... Da questa
parte... Addio.
</p>

<div class="blockquote">
<p>
(Mìrtala esce dalla parte del gineceo, non dall'ingresso
del peristilio).
</p>
</div>

<h3>SCENA XIII.</h3>

<p class="pers">
<span class="smcap">Mènecle, Cròbilo.</span>
</p>

<p>
<span class="smcap">Mèn.</span> (<i>dopo accompagnata Mìrt. e messala fuori,
risalendo la scena</i>). Altro se te lo renderò,
bella Elena, il tuo Paride... Lui!... Ma il bel
Paride stavolta discorrerà col re di Sparta...
(<i>a Blèpo</i>) Fallo entrare.
</p>

<div class="blockquote">
<p>
(Blèpo esce ed entra Cròbilo dal peristilio).
</p>
</div>

<p>
<span class="smcap">Cròb.</span> (<i>entra assai espansivo</i>) Oh Mènecle! salute!...
</p>

<p>
<span class="pagenum" id="Page_222">[222]</span>
</p>

<p>
<span class="smcap">Mèn.</span> (<i>Mènecle lo riceve padroneggiandosi, con cortesia
forzata, velatamente ironica</i>) Buon dì,
Cròbilo.
</p>

<p>
<span class="smcap">Cròb.</span> Passavo di qua, venendo dai Portici, e
ricordatomi che posdomani c'è assemblea,
ho detto: Oh, entriamo dal nostro Mènecle,
che sa tutto, a saper che c'è di nuovo...
</p>

<p>
<span class="smcap">Mèn.</span> (<i>lo scruta di soppiatto</i>) E a me, ora, il mio
démone m'aveva detto: Ecco Cròbilo che
passa e che entra...
</p>

<p>
<span class="smcap">Cròb.</span> Già, l'amico sente sempre l'odor della
pesta dell'amico...
</p>

<p>
<span class="smcap">Mèn.</span> (<i>con intenzione ironica, scrutandolo</i>) E un
amico come te...
</p>

<p>
<span class="smcap">Cròb.</span> Per tutti e dodici gli Dei! Voglio credere!...
</p>

<p>
<span class="smcap">Mèn.</span> (<i>proseguendo, suggestivo, velatamente ironico</i>)
... val più d'un tesoro. Grazie<a class="tag" id="tag195" href="#note195">[195]</a>.
</p>

<p>
<span class="smcap">Cròb.</span> E non faccio per dire, sai, ma quando
per via mi sento alle spalle: To' quello che
passa è Cròbilo Colonèo, l'amico di Mènecle...
dell'inclito Mènecle... mi pare di
essere più alto un cubito. Cròbilo, l'amico
<span class="pagenum" id="Page_223">[223]</span>
di quel Mènecle che operò tanti prodigi in
campo, che fece passar tante leggi nell'assemblea,
che governò le isole... per Ercole,
sai che tutto ciò empie la bocca!... E dà una
certa autorità... certi vantaggi...
</p>

<p>
<span class="smcap">Mèn.</span> (<i>con intenzione, ironica</i>) Ah già! molti!...
</p>

<p>
<span class="smcap">Cròb.</span> Vedi, iersera ho fin questionato per te.
Tu sai che io ho molte idee mie, ma infine,
con le tue van d'accordo. È così bello aver
sempre coi grandi uomini qualche cosa in
comune...
</p>

<p>
<span class="smcap">Mèn.</span> Già, già. (Bello e... comodo).
</p>

<p>
<span class="smcap">Cròb.</span> Bene, si discorreva degli affari di Tebe
e de' profughi. Quell'asino di Eucare pretendeva
che Atene faria bene a levarseli
da' piedi: e dalla sua eran parecchi. Io gli
rispondo come va, e gli espongo... così in
breve... giusto le stesse riflessioni che tu mi
facevi l'altra sera... il pericolo di una guarnigione
spartana qui a due passi, nella Cadmea,
l'urgenza di ristabilir in Grecia l'equilibrio
compromesso dalla pace di Antalcida,
e far di Tebe un antemurale per chiudere
<span class="pagenum" id="Page_224">[224]</span>
a Sparta gli sbocchi del settentrione... eccetera,
eccetera... insomma tutti quanti gli
astanti si arresero alle riflessioni nostre...
</p>

<p>
<span class="smcap">Mèn.</span> (<i>correggendo</i>) Alle mie...
</p>

<p>
<span class="smcap">Cròb.</span> Sì, le mie, le nostre!... Ma Eucare, quell'asino,
duro: e io «<i>Ti prego a credere che
quando io e il mio amico Mènecle esponiamo un
parere, ci abbiamo prima studiato sopra</i>...»
Ohibò! come soffiar in una rete<a class="tag" id="tag196" href="#note196">[196]</a>. Allora
mi scappa la pazienza: Senti, gli dico, ci vuole
un bel coraggio ad ostinarsi, quando io e il mio
amico Mènecle dichiariamo che è così e così:
e per aver questo coraggio, bisogna prima
aver guadagnate due corone come noi...
</p>

<p>
<span class="smcap">Mèn.</span> (<i>correggendolo</i>) Come me...
</p>

<p>
<span class="smcap">Cròb.</span> Sì... come te... come noi...
</p>

<p>
<span class="smcap">Mèn.</span> (<i>ironico</i>) Ah!...
</p>

<p>
<span class="smcap">Cròb.</span> Aver fatto tante leggi come noi...
</p>

<p>
<span class="smcap">Mèn.</span> (<i>correggendo ancora</i>) ... Come me...
</p>

<p>
<span class="smcap">Cròb.</span> (<i>senza più badargli</i>) ... presieduto giudizii
come noi, governate le isole come noi... (<i>Mènecle
accompagna i noi, con gesti del capo, di
adesione ironica</i>) Ma se ti dicevo che quel
<span class="pagenum" id="Page_225">[225]</span>
poter parlare dei grandi uomini come di noi
stessi, aver con essi tutto in comune...
</p>

<p>
<span class="smcap">Mèn.</span> Sicuro... sicuro... (Ora capisco...)
</p>

<p>
<span class="smcap">Cròb.</span> (<i>terminando la frase</i>) ... è una gran bella
cosa!...
</p>

<p>
<span class="smcap">Mèn.</span> Fino a un certo punto.
</p>

<p>
<span class="smcap">Cròb.</span> (<i>a mo' di conclusione del suo dire, abbraccia
forte Mènecle</i>) Qua un abbraccio.
</p>

<p>
<span class="smcap">Mèn.</span> (<i>liberandosi</i>) Più adagio. Le costole non
sono in comune. Del resto, dici bene, dal
momento che l'amicizia è il mettere in comune
tutte le cose...<a class="tag" id="tag197" href="#note197">[197]</a> (<i>parla velatamente ironico</i>)
come dice il proverbio, comune la nave,
comune il pericolo...<a class="tag" id="tag198" href="#note198">[198]</a>.
</p>

<p>
<span class="smcap">Cròb.</span> Precisamente.
</p>

<p>
<span class="smcap">Mèn.</span> (<i>a parte</i>) (E perciò imbarca sulla nave
anche le mogli).
</p>

<p>
<span class="smcap">Cròb.</span> Oh, e Aglae come sta? la nostra cara
Aglae...
</p>

<p>
<span class="smcap">Mèn.</span> (<i>a parte</i>) (L'ho detto!) La <i>mia</i> cara Aglae
sta bene... (Bisogna insegnargli il singolare
degli aggettivi possessivi!) Sicchè anche tu
sei del parere delle <i>Aringatrici</i> di Aristofane!
<span class="pagenum" id="Page_226">[226]</span>
Sai, quella scena dove Prassàgora inaugura
il governo delle donne e fa il suo discorso-programma:
«Prima di tutto noi donne metteremo
in comune la terra, il danaro e ciò
che ciascuno ha; tutti possiederanno pani,
pesci, focaccie, tonache, vino, corone e
lenticchie...»
</p>

<p>
<span class="smcap">Cròb.</span> (<i>facendo vivi segni di adesione e proseguendo
la citazione a memoria</i>) «se alcuno vede una
fanciulla, e gli va a genio, può pigliarsela
dalla Comune, senza spesa...
</p>

<p>
<span class="smcap">Mèn.</span> (<i>proseguendo</i>) «le donne faran figli per
chi ne vuole...»<a class="tag" id="tag199" href="#note199">[199]</a>.
</p>

<p>
<span class="smcap">Cròb.</span> (<i>con ripetuti e vivi segni di adesione</i>) Benissimo!
Benissimo!... Oh per me, al sistema di
Prassàgora ci sto subito... (<i>maliziosamente a
Mènecle</i>) Queste son massime da mettere
nell'arche insiem coi pomi!...<a class="tag" id="tag200" href="#note200">[200]</a>. E senti:
se noi governassimo ancora le isole...
</p>

<p>
<span class="smcap">Mèn.</span> (<i>suggestivo</i>) Tu cederesti la tua Mìrtala a
chi la vuole...
</p>

<p>
<span class="smcap">Cròb.</span> (<i>approvando sempre con calore</i>) Benissimo!
</p>

<p>
<span class="smcap">Mèn.</span> (<i>c. s.</i>) Io cedo a chi la vuole la mia Aglae...
</p>

<p>
<span class="pagenum" id="Page_227">[227]</span>
</p>

<p>
<span class="smcap">Cròb.</span> Benissimo!... Per la compagnia che le fai...
</p>

<p>
<span class="smcap">Mèn.</span> (<i>frenandosi, e proseguendo l'ironia suggestiva</i>)
Per Mìrtala mi presento io...
</p>

<p>
<span class="smcap">Cròb.</span> Benissimo! E io faccio come fai tu.
</p>

<div class="blockquote">
<p>
(Gesto vivissimo di collera in Mènecle).
</p>
</div>

<p>
<span class="smcap">Mèn.</span> (Anche lui!) (<i>piantandosi in faccia a Cròbilo, — e
fattosi d'improvviso scuro in volto e minaccioso</i>)
Ma... e se io... non dividessi le teorie di
Prassàgora? E se a noi che abbiamo governato
le isole, non piacessero queste teorie
di governo?
</p>

<p>
<span class="smcap">Cròb.</span> (<i>lo guarda tra attonito e spaventato</i>) Eh?
(Che diamine gli è saltato in mente?...)
</p>

<p>
<span class="smcap">Mèn.</span> (<i>rifacendosi calmo d'un tratto</i>) Vieni qua.
</p>

<div class="blockquote">
<p>
(Lo conduce a uno scrittoio, tira fuori alcune carte,
e le scorre leggendole, con accento pacato e bonario,
mentre Cròbilo lo guarda trasecolato, senza comprendere).
</p>
</div>

<p>
<span class="smcap">Cròb.</span> Che cosa sono?
</p>

<p>
<span class="smcap">Mèn.</span> (<i>ritornato calmissimo</i>) Sono carte firmate
da me. Alcuni ricordi del <i>nostro</i> governo
dell'isole, quand'ero in Lesbo e vi applicavo
le leggi di Atene. Guarda qui. (<i>piglia una
carta e poi ne spiega, discorrendo bonariamente,
<span class="pagenum" id="Page_228">[228]</span>
a Cròb. il contenuto</i>) Sentenza nella causa di
Lisicle. Un bel giovanotto — come te — certo
Lisicle, che abitava in Metinna, avea tresca
con la moglie di Stefano. Stefano il marito
lo seppe e un bel giorno, sul fatto te li colse,
là presso la marina, in un bel luogo verde,
ombroso, sacro alle ninfe e agli amori: il
quadretto era poetico molto, ma a Stefano
pare piacesse poco: perchè ricorse a te...
cioè a me... cioè a noi. E <i>noi</i> abbiamo condannato
Lisicle in via di clemenza alla pena
esemplare del rafano<a class="tag" id="tag201" href="#note201">[201]</a>. (<i>sbalzo di spavento
di Cròbilo: Mènecle finge non accorgersene, e
prosegue tranquillissimo</i>) Stette a letto soltanto
cinque mesi...
</p>

<p>
<span class="smcap">Cròb.</span> (<i>spaventato</i>) Ohimè!...
</p>

<p>
<span class="smcap">Mèn.</span> Il medico Dionda, anima pia, lo curò: ed
io ho curato il medico con una multa di
mille dramme<a class="tag" id="tag202" href="#note202">[202]</a>. (<i>Mènecle passa tranquillamente
a un'altra carta fingendo non accorgersi
delle esclamazioni di spavento di Cròbilo</i>)
Altra come sopra. Sentenza per la morte di
Eutemòne. Certo vecchio, Nicarco, trascurava
<span class="pagenum" id="Page_229">[229]</span>
la moglie, e il leggiadro Eutemòne se
ne approfittava. La notte il marito dormiva
al pian di sopra, la moglie al pian terreno,
col pretesto di far la pappa al bimbo: quando,
una notte, a cucinar la pappa del bimbo, il
marito sorprese Eutemòne: e, senza complimenti,
te lo ammazzò. Fu processato per
omicidio<a class="tag" id="tag203" href="#note203">[203]</a> — ed ecco la sentenza di assoluzione,
con parole di lode, da me firmata,
a incoraggiamento e sprone dei mariti futuri...
</p>

<p>
<span class="smcap">Cròb.</span> (<i>spaventato giungendo le mani</i>) O santo
Giove, rettor delle stelle!... e <i>tu</i> hai fatto...
</p>

<p>
<span class="smcap">Mèn.</span> (<i>correggendolo, ironico</i>)... non io... <i>noi, noi</i>.
</p>

<p>
<span class="smcap">Cròb.</span> Che maniera di governare!
</p>

<p>
<span class="smcap">Mèn.</span> Questo abbiam fatto noi (<i>accenna sè e Cròbilo,
beffardamente appoggiando sul</i> noi) quando
governavamo le isole... (<i>battendogli sulla spalla — e
con accento minaccioso, vibratissimo</i>) Tieni
il ricordo in serbo... E metti anche questo
nell'arca, insiem coi pomi!
</p>

<p class="pad2 center large">
CALA LA TELA.
</p>

<div class="chapter">
<p>
<span class="pagenum" id="Page_233">[233]</span>
</p>

<h3 id="note-atto2">NOTE</h3>
</div>

<div class="footnote" id="note153">
<p><span class="label"><a href="#tag153">153</a>.&nbsp;&nbsp;</span>Vedi, sul gnomone, note all'<i>Alcibiade</i>, atto II.</p>
</div>

<div class="footnote" id="note154">
<p><span class="label"><a href="#tag154">154</a>.&nbsp;&nbsp;</span>‘Ἠκω γὰρ ἐς γῆν τήνδε καὶ κατέρχομαι. — Cfr.
<span class="smcap">Aristof.</span>, <i>Rane</i>, v. 1128.</p>
</div>

<div class="footnote" id="note155">
<p><span class="label"><a href="#tag155">155</a>.&nbsp;&nbsp;</span>Cfr. <span class="smcap">Platone</span>, dial. <i>Parmenide, Eutidemo, Sofista</i>. — Già
abbiamo visto i sofisti in Atene fatti segno alla satira
della commedia antica, nelle <i>Nubi</i> di <span class="smcap">Aristofane</span>,
che ebbe il torto di confondere tra i sofisti Socrate, il loro
grande derisore. Era però una satira e una celia che volgeva
al serio, perchè in fondo era una reazione dello spirito
conservatore contro le nuove idee filosofiche, e mirava
alla sostanza di queste, attaccandole come novatrici, pericolose
e sovvertitrici della religione e de' costumi; onde lasciava
tale solco dietro di sè, che a distanza di anni potea
tradursi nella accusa di Melito. Al tempo della commedia
di mezzo, specialmente rappresentata dal comico Antifane,
(e che comincia a fiorire giusto intorno all'epoca dei personaggi
della mia <i>Sposa</i>) sofisti e filosofi hanno nella vita
e nella società ateniese un posto e un'importanza anche
maggiori; e la satira contro di essi sul teatro continua — e
i sofisti nella commedia ne fan larghe spese — è però divenuta
una celia innocua che si prende spasso delle loro arie
d'importanza, delle lor sottigliezze e distinzioni cavillose,
come di un tema qualunque di scherzo: e pur non senza
riflettere la segreta lenta influenza che le nuove dottrine filosofiche
dagli orti di Academo vanno irradiando sui costumi.
Di queste satire sui sofisti hai esempio in un frammento
del <i>Pitagorico</i> di <span class="smcap">Aristofane</span> (fr. 3. <span class="smcap">Mein.</span>, <i>Frag.
com. græc.</i>, III, 362) e in un altro frammento di <span class="smcap">Antifane</span>,
in un dialogo tra padre e figlio — quegli non dotto e questi
discorrente nel gergo sofistico — dialogo che ricorda le
scene comiche delle <i>Nubi</i> tra Strepsìade e Filippide tornato
dalla scuola di Socrate; e col quale hanno riscontro
le goffaggini sofistiche di Blèpo in questa scena (cfr. <span class="smcap">Antifane</span>,
Κλεοφάνης; <span class="smcap">Mein.</span>, <i>Fr. com. gr.</i>, III, 64). Più
acre giudizio de' sofisti al tempo della mia commedia,
e cioè non dei veri filosofi ma dei rètori spacciatori di
vuote e presuntuose ciancie filosofiche, hai nell'arringa
contro i medesimi, del contemporaneo oratore Isocrate. — Vedi
poi, circa i sofisti in Atene, anche le mie note all'<i>Alcibiade</i>,
att. II, n. 35, 36, 37.</p>
</div>

<p>
<span class="pagenum" id="Page_234">[234]</span>
</p>

<div class="footnote" id="note156">
<p><span class="label"><a href="#tag156">156</a>.&nbsp;&nbsp;</span><span class="smcap">Eurip.</span>, <i>Alceste</i>, v. 528.</p>
</div>

<div class="footnote" id="note157">
<p><span class="label"><a href="#tag157">157</a>.&nbsp;&nbsp;</span>«Che pazzie le son queste? E cosa mi conti, che
l'uom savio deva bazzicar nel Liceo co' sofisti, gente magra,
che digiuna, vive di fichi?» <span class="smcap">Antifane</span>, <i>Cleofane</i>.</p>
</div>

<p>
<span class="pagenum" id="Page_235">[235]</span>
</p>

<div class="footnote" id="note158">
<p><span class="label"><a href="#tag158">158</a>.&nbsp;&nbsp;</span>Vedi le orazioni di <span class="smcap">Isocrate</span>, <i>Contro i sofisti</i> e l'<i>Elogio
di Elena</i>.</p>
</div>

<div class="footnote" id="note159">
<p><span class="label"><a href="#tag159">159</a>.&nbsp;&nbsp;</span><span class="smcap">Sofocle</span>, <i>Eraclidi</i>. — <span class="smcap">Luciano</span>, <i>Dial. dei morti</i>, 5.</p>
</div>

<div class="footnote" id="note160">
<p><span class="label"><a href="#tag160">160</a>.&nbsp;&nbsp;</span>Qui e più sopra si accennano alcuni simboli e riti
delle cerimonie nuziali fra' Greci, e in particolare nell'Attica.
Tali le corone di lauro e d'edera conteste, appese
alla porta della casa nuziale, grazioso emblema dell'union
coniugale, e della debolezza femminile chiedente protezione
alle virili virtù del marito, simboleggiate nella fronda sacra
al genio e al valore. Tali, nel sagrificio a Giunone (‘Ἠρητέλεια)
e agli altri Dei nuziali (sagrificio che precedeva le
nozze) il fausto apparir di due tortore o due cornacchie
all'altare; promettenti quest'ultime, come simbolo di longevità
e fedeltà, il prolungarsi dell'amore tra gli sposi fino
agli anni tardissimi. Tali ancora i cestelli di fichi e d'altre
frutta che venivano imposti un momento sul capo degli sposi,
al toccar della soglia maritale, in augurio di letizia e di
prosperità: e altro augurio di più intime gioie, le gioie della
fecondità, era la focaccia di sesamo spartita ai convitati,
nella cena nuziale che in casa dello sposo coronava fra
canti e danze e suoni e fiaccole la festa.</p>
</div>

<div class="footnote" id="note161">
<p><span class="label"><a href="#tag161">161</a>.&nbsp;&nbsp;</span>Παίδων σπόρῳ τῶν γνησίων δίδωμὶ σοι τὴν ἐμαυτοῦ θυγατέρα — Cfr. il passo di <span class="smcap">Demost.</span>, <i>C. Neera</i>,
1386, citato nella nota 48 al <i>Prologo</i>: e <span class="smcap">Alcifrone</span>, nelle
<i>Lettere</i>: «Mio padre e mia madre teco, ereditiera qual sono,
in matrimonio mi strinsero, <i>per la seminagione di figli
legittimi</i>. ἐπὶ παίδων ἀρότῳ γνησίων — lib. <span class="smcap lowercase">I</span>, 6.</p>
</div>

<div class="footnote" id="note162">
<p><span class="label"><a href="#tag162">162</a>.&nbsp;&nbsp;</span>Vedi nel <i>Prologo</i> della commedia, pag. 26, il testo
della legge, ch'è menzionata da <span class="smcap">Demostene</span>, nell'orazione
seconda <i>Contro Stefano</i>, 1134. Il diritto ch'essa dava ai
fratelli — venendo a mancare il padre — di disporre della
sorella e darla in moglie a chi volessero, non era esaurito
neppur da un primo matrimonio. <span class="smcap">Iseo</span>, <i>Eredità di Mènecle</i>,
§ 5, 9 — cfr. <span class="smcap">Dem.</span>, <i>C. Onet.</i>, I, 865-6. <i>C. Eubulide</i>,
pag. 1131.</p>
</div>

<p>
<span class="pagenum" id="Page_236">[236]</span>
</p>

<div class="footnote" id="note163">
<p><span class="label"><a href="#tag163">163</a>.&nbsp;&nbsp;</span>«<i>Il vecchio torna fanciullo un'altra volta</i>». <span class="smcap">Platone</span>,
<i>Leggi</i>, I, 646, a.</p>
</div>

<div class="footnote" id="note164">
<p><span class="label"><a href="#tag164">164</a>.&nbsp;&nbsp;</span>Cfr. il passo già citato dell'orazione di <span class="smcap">Iseo</span>, <i>Ered.
di Mènecle</i>, § 7.</p>
</div>

<div class="footnote" id="note165">
<p><span class="label"><a href="#tag165">165</a>.&nbsp;&nbsp;</span>«Ammiro, o Fània, la legge di quei di Ceo, la
quale vuole, che quando non si può più viver bene, non
si continui a viver male». <span class="smcap">Menandro</span>, <i>Framm. inc.</i> Dove
il comico ateniese allude alla legge che, al dir di <span class="smcap">Strabone</span>,
nell'isola di Ceo, prescriveva di dar a bere la cicuta ai
vecchi che avevano oltrepassato i sessanta, perchè lasciassero
agli altri il posto di cui essi non potevano più godere.
<span class="smcap">Strabone</span>, X, 486.</p>
</div>

<div class="footnote" id="note166">
<p><span class="label"><a href="#tag166">166</a>.&nbsp;&nbsp;</span>ἱκανὸς γὰρ, ἔφη, αὐτὸς ἀτυχῶν εἶ ναι. <span class="smcap">Iseo</span>, <i>Ered.
di Mènecle</i>, § 7.</p>
</div>

<div class="footnote" id="note167">
<p><span class="label"><a href="#tag167">167</a>.&nbsp;&nbsp;</span>Poteva la moglie, promovendo l'<i>azione per maltrattamento</i>
(κακώσεως δίκη) innanzi l'arconte, chiedere
essa il divorzio dal marito; come vedi nella legge addotta
da Eudemonippo nel <i>Prologo</i>, pag. 27. E s'intende che in
questo caso (il solo in cui pel divorzio occorreva l'intervento
dell'arconte che lo pronunziasse), esso lasciava immune
la riputazione e l'onor della donna. Si comprendevano
poi sotto quel titolo di <i>maltrattamento</i> (κακώσεως) in genere
le accuse di infedeltà o trascuranza. Come vedi nello
scoliaste di <span class="smcap">Aristofane</span>, al v. 399 dei <i>Cavalieri</i>: «Cratino
si suppone maritato alla Commedia: questa vuol divorziare
di lui e promovergli un'<i>azione per maltrattamento</i>
(κ. δ.). Gli amici di Cratino la supplicano di non
agir alla leggiera e le domandano la cagione della sua collera;
essa si lamenta amaramente di Cratino <i>perchè la trascurava</i>
e si dava all'ubbriachezza». — E <span class="smcap">Plutarco</span> nella
<i>Vita d'Alcibiade</i>: «Ipparete essendo virtuosa e amante
del marito, contristata in vedere ch'egli usava con cittadine
e forestiere, partitasi da casa, andò dal fratello: di che
non curandosi Alcibiade, anzi seguendo il suo costume,
bisognò si deponesse la scrittura del divorzio presso l'arconte,
non da altri ma da lei stessa. Presentatasi pertanto
ella stessa, secondo la legge, sopravvenne Alcibiade, e
presala la menò a casa, senza che alcuno osasse di opporsi».
<i>Alc.</i>, 8. Cfr. <span class="smcap">Alcifrone</span>, <i>Lett.</i>, I, 6.</p>
</div>

<p>
<span class="pagenum" id="Page_237">[237]</span>
</p>

<div class="footnote" id="note168">
<p><span class="label"><a href="#tag168">168</a>.&nbsp;&nbsp;</span>«<i>Vicina è la moglie</i>. Quando l'orsa è presente,
non s'hanno a cercar le pedate». <span class="smcap">Aristen.</span>, <i>Lett.</i>, II, 12.</p>
</div>

<div class="footnote" id="note169">
<p><span class="label"><a href="#tag169">169</a>.&nbsp;&nbsp;</span>Per distruggere i lupi che infestavano l'Attica, Solone
stabilì un premio: «a chi portasse un lupo, diede
cinque dramme, a chi una lupa, una dramma». <span class="smcap">Plut.</span>,
<i>Solone</i>. — Cfr. Scol. in <span class="smcap">Aristof.</span>, <i>Uccelli</i>.</p>
</div>

<div class="footnote" id="note170">
<p><span class="label"><a href="#tag170">170</a>.&nbsp;&nbsp;</span>Dopo il primo banchetto nuziale in casa della sposa,
questa veniva la sera condotta alla casa maritale in corteggio
di gala tra canti d'imeneo e suon di flauti, seduta
in cocchio tra un parente suo e un <i>paraninfo</i> o padrino dello
sposo, ch'era di solito qualche intimo amico o parente
dello stesso. Vedi la caratteristica descrizione di un corteggio
nuziale, in un frammento di arringa di Iperide, in
difesa di Licofrone, framm. 155, § 2-4. La sorella di Diossippo,
il celebre atleta, viene data dal fratello in moglie a
Carippo; e lungo il corteo, Licofrone, segreto amante, a
quel che pare, della sposa, trova modo di appressarlesi e
raccomandarle <i>di non aver rapporti col marito e di non
lasciarsi da lui toccare</i>. Ma di ciò accusato, Licofrone
nega, per bocca di Iperide, il fatto, cercando dimostrarne
l'impossibilità: «E qual uomo saravvi in questa città così
scempio da prestar fede a un simile racconto? Giacchè era
necessario, o giudici, che prima venissero il mulattiere e il
conduttor del corteggio innanzi al carro conducente la
sposa: poi dietro il carro seguissero i fanciulli che la scortavano
e Diossippo (fratello di lei): poichè anche costui (il
fratello) la accompagnava, per averla egli collocata in matrimonio...
E io sarei giunto a tale grado di pazzia, che
in mezzo a tanti uomini che la scortavano, e fra questi
Diossippo e il suo compagno negli esercizi di lotta Eufreo,
uomini fortissimi, avrei osato far di tali discorsi a donna di
lignaggio, e farmi udire da tutti, senza tema di perir lì
subito strangolato?»</p>
</div>

<p>
<span class="pagenum" id="Page_238">[238]</span>
</p>

<div class="footnote" id="note171">
<p><span class="label"><a href="#tag171">171</a>.&nbsp;&nbsp;</span>«Il marito che tien sua moglie sotto catenaccio si
crede esser prudente ed è matto: perchè se una di noi ha
posto il suo cuore fuor della casa coniugale, essa s'invola
più ratta di freccia e di uccello: e ingannerebbe i cento
occhi di Argo». <span class="smcap">Menandro</span>, <i>Framm. inc.</i></p>
</div>

<p>
<span class="pagenum" id="Page_239">[239]</span>
</p>

<div class="footnote" id="note172">
<p><span class="label"><a href="#tag172">172</a>.&nbsp;&nbsp;</span>L'appellativo di <i>libera</i>, ἐλευθέρα, corrispondente in
questo caso al latino <i>ingenua</i>, designava in genere, quasi
titolo nobiliare, la cittadina ateniese avente stato di famiglia,
la donna onesta di libera nascita, e come tale circondata
di rispetto, e sola ammessa alle sacre Tesmoforìe;
per opposto alle cortigiane (ἑταίραι) e alle <i>forestiere</i>
(ξέναι) che gli Ateniesi, scapoli e maritati, liberamente e
pubblicamente corteggiavano, ma alle quali era proibito,
sotto severissime pene, con cittadini ateniesi il matrimonio;
ed erano interdette le feste delle <i>Due Dee</i>. — Vedi, p. e., nel
passo sopra citato di Iperide: «Che folle temerità sarebbe
stata la mia di non vergognarmi di rivolgere di tali discorsi
a donna libera?» οὐκ ῂσχυνὀμῃν τοιούτους λόγους λέγων περὶ γυναικος ἐλεμθέρας; <i>Framm.</i>, 155, 4.
Cfr. per l'antitesi quel passo di Menandro: «È difficile, o Panfila,
a donna di famiglia (ἐλεμθέρᾳ γυναικὶ) lottar con una
meretrice (πόρνῃ)». <span class="smcap">Men.</span>, <i>Framm. inc.</i>, 36. — All'ἐλεμθέρα,
passata a nozze, corrisponde anche l'omerico e
il tirtaico κουριδίη ἄλοχος indicante la moglie legittima,
nata libera da liberi genitori, per contrapposto alle nate di
condizione servile (παλλακαὶ). — Cfr. anche le note all'<i>Alcibiade</i>.</p>
</div>

<div class="footnote" id="note173">
<p><span class="label"><a href="#tag173">173</a>.&nbsp;&nbsp;</span>In questo ritratto della effeminata gioventù ateniese,
troppo degenere dagli avi nei tempi che non per niente
volgevano rapidamente alla decadenza della libertà e della
Repubblica, piacque a parecchi ravvisare allusioni contemporanee.
Naturalmente io non sono padrone delle interpretazioni
altrui: e se v'ha chi crede si possano applicar
le mie parole, si serva. Vuol dire che Clistene, lo svenevole
bellimbusto satireggiato da <span class="smcap">Aristofane</span>, in tutti i
tempi ha fatto scuola: e se v'hanno giovani in Italia a cui
paia di ravvisare nel ritratto sè medesimi, me ne rincresce
e auguro alla mia patria gioventù migliore. Ma che le parole
di Aglae siano a ogni modo un ritratto esattissimo di
certa gioventù d'Atene de' tempi suoi, su questo non cade
dubbio; e rimando chi voglia accertarsene ad <span class="smcap">Aristofane</span>,
specialmente alle <i>Nubi</i>, v. 961 eseguenti; a <span class="smcap">Isocrate</span>, nell'<i>Areopagitica</i>,
e a <span class="smcap">Teofrasto</span>, <i>Caratteri</i>. — Cfr. <span class="smcap">Dione
Crisost.</span>, <i>Regno</i>, pag. 167.</p>
</div>

<p>
<span class="pagenum" id="Page_240">[240]</span>
</p>

<div class="footnote" id="note174">
<p><span class="label"><a href="#tag174">174</a>.&nbsp;&nbsp;</span>πολλ’ ἠπίστατο ἔργα, κακῶς δ’ἠπίστατυ πάντα
(<span class="smcap">Platone</span>, <span class="smcap lowercase">I</span>, <i>Alcib.</i>) <i>sapeva molte cose, ma le sapeva tutte
male</i> — così l'omerico proverbio girava per Grecia intorno
a <i>Margìte</i>, protagonista di un poema antichissimo (forse
il più antico esempio di poesia comica), non pervenuto a
noi, e che <span class="smcap">Aristotile</span> attribuisce ad <span class="smcap">Omero</span>. Era il tipo
comico di un solennissimo sciocco che presume di saperla
lunga; e commette, credendo dar prova di finissimi accorgimenti,
stolidaggini d'ogni genere; era forse o senza forse
il lontanissimo arcavolo di Bertoldino. — E il nome usavasi,
tra' Greci, per antonomasia, a sinonimo d'imbecillità. «Una tal
cosa (una così enorme stoltezza) non l'avrebbero commessa
neppure Ercole impazzito, e neppure Margite il più stolido
di tutti gli uomini». <span class="smcap">Iperide</span>, <i>Framm.</i>, 155, 5. «Credi
di parlar con un Margite, per darmela a bere così grossa?»
<span class="smcap">Luciano</span>, <i>Ermotimo</i>.</p>
</div>

<div class="footnote" id="note175">
<p><span class="label"><a href="#tag175">175</a>.&nbsp;&nbsp;</span>Cfr. <span class="smcap">Aristof.</span>, <i>Nubi</i>, v. 986.</p>
</div>

<p>
<span class="pagenum" id="Page_241">[241]</span>
</p>

<div class="footnote" id="note176">
<p><span class="label"><a href="#tag176">176</a>.&nbsp;&nbsp;</span>Cfr. <span class="smcap">Aristof.</span>, <i>Rane</i>, v. 718-726.</p>
</div>

<div class="footnote" id="note177">
<p><span class="label"><a href="#tag177">177</a>.&nbsp;&nbsp;</span>Vedi la orazione contro Neera, che, sia essa o
non sia di <span class="smcap">Demostene</span>, rimarrà sempre uno dei quadri
più interessanti e istruttivi della vita privata ateniese nel
secolo quarto av. l'E. V. «Prima voglio narrarvi come
Neera fosse in balìa di Nicarete (<i>una padrona di postribolo</i>)
e come facesse traffico del corpo suo per chi volesse
averne diletto. Or convien sapere che Lisia il sofista era
amante di Metanira (<i>altra delle ragazze alunne dello stabilimento
d'</i>educazione <i>di Nicarete</i>) e volle, oltre i dispendî
che faceva per lei, iniziarla nei misteri: pensando che tutte
le altre spese andavano a guadagno della padrona, ma i danari
della festa avrebbero profittato alla ragazza. A questo
effetto pregò Nicarete di condurre seco alla festa dei misteri
Metanira, per esservi iniziata. E queste vennero: ma
Lisia non le introdusse nella propria casa, per vergogna
della moglie che aveva (<i>meno male! che marito prudente!</i>),
e ch'era figliuola di Brachillo e nipote sua, e della
madre già vecchia che abitava con lui. Condusse invece
Metanira e Nicarete nella casa di Filostrato Colonete, giovine
scapolo e amico suo. E venne in compagnia di esse
questa Neera che già aveva messo la sua persona a guadagno».
(<span class="smcap">Demost.</span>, <i>C. Neera</i>, 1351-1352). O non sembra
una pagina di costumi odierni, dello Zola?</p>
</div>

<div class="footnote" id="note178">
<p><span class="label"><a href="#tag178">178</a>.&nbsp;&nbsp;</span>Πῖθ’ ἑλλέβορον, <i>bevi elleboro</i>, <span class="smcap">Aristof.</span>, <i>Vespe</i>,
v. 1489. Molto usavano gli antichi l'elleboro per medicina
de' matti e de' farneticanti: indi il modo proverbiale tra
loro: «Tu sei matto, o Tantalo, e par che davvero hai
bisogno di bere una buona dose di elleboro». <span class="smcap">Luciano</span>,
<i>Dial. dei morti</i>, 17. Cfr. ibid., 13. «Perchè con l'elleboro
non ti cavi la pazzia?» <span class="smcap">Demost.</span>, <i>Corona</i>. «Di elleboro
hai d'uopo, e non di quel vulgare, ma proprio di quello
della focense Anticira, tanto sei fuor di te stessa». <span class="smcap">Alcifr.</span>,
<i>Lett.</i>, III, 2. Anticira nella Focide era nota per la
gran copia di elleboro. <i>Tribus Antyciris caput insanabile</i>,
<span class="smcap">Orat.</span>, <i>ad Pison.</i></p>
</div>

<p>
<span class="pagenum" id="Page_242">[242]</span>
</p>

<div class="footnote" id="note179">
<p><span class="label"><a href="#tag179">179</a>.&nbsp;&nbsp;</span>Scriveansi su le colonne i nomi dei cittadini illustratisi
per alte gesta o eccezionali benemerenze, in pace
o in guerra; come si legge essersi fatto per Conone «al
quale solo fu scolpita nella colonna questa iscrizione: <i>Dopo
che Conone ebbe liberato i collegati dagli Ateniesi.</i>» <span class="smcap">Demost.</span>,
<i>Contro Leptine</i>. Ma nella stessa orazione è accennata
una iscrizione ricordante i beneficî resi alla città da
Leucone, governator del Bosforo, per aver soccorsa Atene
di granaglie nella carestia, e favoriti i mercanti ateniesi:
«e affinchè durasse la memoria in esempio scolpiste le
iscrizioni su le colonne nel Pireo e nel Tempio». E ancora
iscrivevansi sulla colonna i nomi dei cittadini che per
chiari servigi resi alla città con l'armi o col consiglio ottenevano,
fra altre ricompense, anche la esenzione dai pubblici
incarichi (liturgìe) — come da un decreto di Alcibiade
nella stessa orazione ricordato. (Delle ricompense ai benemeriti,
semplicissime e rare nei migliori tempi della repubblica,
moltiplicatesi e divenute costose col decadere
delle antiche virtù, ho parlato già altrove, nella monografia
<i>Alcibiade e il secolo di Pericle</i>).</p>
</div>

<p>
<span class="pagenum" id="Page_243">[243]</span>
</p>

<div class="footnote" id="note180">
<p><span class="label"><a href="#tag180">180</a>.&nbsp;&nbsp;</span>«Giusto mi pare l'antico proverbio: <i>Se vedi un sasso
guarda ben sotto che forse non vi sia un oratore che ti
morda</i>». <span class="smcap">Aristof.</span>, <i>Tesmof.</i>, v. 529. Il proverbio veramente
non diceva <i>un oratore</i>, ma <i>uno scorpione</i>: la sostituzione
satirica di <span class="smcap">Aristofane</span> caratterizza la manìa delle pubbliche
e private accuse, che invadeva lo Pnice e i tribunali.</p>
</div>

<div class="footnote" id="note181">
<p><span class="label"><a href="#tag181">181</a>.&nbsp;&nbsp;</span>πομπαῖος, <i>guidatore dell'anime dei morti</i> (<span class="smcap">Eurip.</span>,
<i>Ajace</i>, v. 832); altro dei molti appellativi di Mercurio, detto,
come tale, anche <i>sotterraneo</i>, κθονιος, <span class="smcap">Ar.</span>, <i>Rane</i>, 1126, 1145.</p>
</div>

<div class="footnote" id="note182">
<p><span class="label"><a href="#tag182">182</a>.&nbsp;&nbsp;</span>ἐσκόπει ο Μενεκλῆς ὃπως... ἔσοιτο αὐτῷ ὃστις ξῶντά τε γηροτροφήσοι καὶ τελευτήσαντα δάψοι αὐτὸν καὶ εἰς τὸν ἔπειτα χρόνον τὰ νομιξόμενα αὐτῷ ποιήσοι... — <span class="smcap">Iseo</span>,
<i>Ered. di Mènecle</i>, § 10.</p>
</div>

<div class="footnote" id="note183">
<p><span class="label"><a href="#tag183">183</a>.&nbsp;&nbsp;</span>«Io m'aspetto che i fiumi vadano all'insù, mentre
tu alla tua età e con una caterva di figli ti se'invaghito
di una suonatrice...» <span class="smcap">Alcifr.</span>, <i>Lett.</i>, III, 33. «Tornano
all'insù de' sacri fiumi le sorgenti». <span class="smcap">Eurip.</span>, <i>Medea</i>, 410.</p>
</div>

<div class="footnote" id="note184">
<p><span class="label"><a href="#tag184">184</a>.&nbsp;&nbsp;</span>La ospitalità data da Atene a Pelopida e agli altri
profughi tebani ivi postisi in salvo allorchè Tebe venne in
mano ai Lacedemoni (v. atto I, nota 15), doveva naturalmente
riuscire — anche per la vicinanza di Atene a Tebe — più
che sospetta e molesta agli oligarchi tebani ed a Sparta.
«Inteso avendo Leontide (un degli oligarchi) che gli esiliati
se ne stavano in Atene, cari alla moltitudine e onorati
da tutti gli uomini onesti e dabbene, tese loro insidie
nascostamente... I Lacedemoni scrissero pur lettere agli
Ateniesi, ingiungendo ad essi di non accogliere nè incitar
più oltre quegli esuli, ma scacciarli dalla città, come dichiarati
per nemici comuni dagli alleati. Gli Ateniesi, e per
indole umana e per antichi obblighi di gratitudine, punto
a' Tebani ingiuriosi non furono. Peraltro, Pelopida, incitava
i profughi e dicea loro come bella nè pia cosa non
era che trascurassero la patria in servitù, e paghi solo dell'esser
salvi, pendessero dalle determinazioni degli Ateniesi
(di scacciarli sì o no), sempre alla mercè di que' parlatori
facondi che atti erano a persuadere il popolo...»
<span class="smcap">Plutarco</span>, in <i>Pelopida</i>.</p>
</div>

<p>
<span class="pagenum" id="Page_244">[244]</span>
</p>

<div class="footnote" id="note185">
<p><span class="label"><a href="#tag185">185</a>.&nbsp;&nbsp;</span>Cfr. <span class="smcap">Tucidide</span>, I, 26; <span class="smcap">Eschilo</span>, <i>Supplici</i>; <span class="smcap">Euripide</span>,
<i>Supplici, Eraclidi</i>, ecc.</p>
</div>

<div class="footnote" id="note186">
<p><span class="label"><a href="#tag186">186</a>.&nbsp;&nbsp;</span>Cfr. <span class="smcap">Aristof.</span>, <i>Lisistrata</i>, v. 285; <span class="smcap">Demost.</span>, <i>Corona</i>,
297.</p>
</div>

<div class="footnote" id="note187">
<p><span class="label"><a href="#tag187">187</a>.&nbsp;&nbsp;</span>Νῦν προς ἔμ’ ἴτω τις, ἵνα μή ποτε φάγη σκόροδα, μηδὲ κυάμους μέλανας
<span class="smcap">Aristof.</span>, <i>Lisistr.</i>, 690.</p>
</div>

<div class="footnote" id="note188">
<p><span class="label"><a href="#tag188">188</a>.&nbsp;&nbsp;</span>«<i>Fedra</i>. Che cos'è questa cosa che dicono degli
uomini, <i>amare?</i> — <i>Nutrice</i>. La più soave, o figlia, e la più
acerba cosa insieme». <span class="smcap">Eurip.</span>, <i>Ippol.</i>, v. 347-8.</p>
</div>

<div class="footnote" id="note189">
<p><span class="label"><a href="#tag189">189</a>.&nbsp;&nbsp;</span><span class="smcap">Eschilo</span>, <i>Persiani</i>, v. 133-139, v. la versione del
Bellotti, qui, in bocca di Cròbilo, raccorciata.</p>
</div>

<div class="footnote" id="note190">
<p><span class="label"><a href="#tag190">190</a>.&nbsp;&nbsp;</span>«<i>È giusto difendere anche la causa del lupo</i>»,
proverbio. <span class="smcap">Platone</span>, <i>Fedro</i>.</p>
</div>

<div class="footnote" id="note191">
<p><span class="label"><a href="#tag191">191</a>.&nbsp;&nbsp;</span>Tutti gli anni, nelle feste Apaturie, uno o più giorni
eran consacrati alla iscrizione delle nascite avvenute nel
corso dell'anno. I figli nati di giuste nozze (da padre e
madre cittadini) venivano introdotti nella <i>fratria</i> o curia
del padre, e previo rito sacro, e dato dal padre giuramento
della legittimità della nascita, venivano dal capo della fratria
iscritti nel registro della stessa; la quale iscrizione era il
documento della legittimità ed equivaleva alle nostre dichiarazioni
di nascita all'ufficio di stato civile. (<span class="smcap">Schömann</span>,
<i>Ant. Jur. Pub.</i>, 193). — Cfr. <span class="smcap">Demost.</span>, <i>C. Eubulide</i>, 1313,
1315. <span class="smcap">Iseo</span>, per <i>Eufileto</i>, § 3. Questa iscrizione usavasi anche
a legittimare gli adottati. (<span class="smcap">Demost.</span>, <i>C. Macartato</i>): e
non è da confondere con l'altra iscrizione, sui registri lessiarchici,
dei giovani ateniesi pervenuti all'età di 18 anni:
che conferiva l'esercizio dei diritti civili e di una parte dei
politici.</p>
</div>

<p>
<span class="pagenum" id="Page_245">[245]</span>
</p>

<div class="footnote" id="note192">
<p><span class="label"><a href="#tag192">192</a>.&nbsp;&nbsp;</span><span class="smcap">Sofocle</span>, <i>Edipo a Colono</i>, v. 1655-6.</p>
</div>

<div class="footnote" id="note193">
<p><span class="label"><a href="#tag193">193</a>.&nbsp;&nbsp;</span>Nella <i>Lisistrata</i> di <span class="smcap">Aristofane</span> un coro di vecchi,
per fare istizzire le donne, racconta: «C'era una volta un
giovine di nome Melanione, il quale, fuggendo le nozze,
andò nel deserto e sui monti: ivi dava la caccia alle lepri,
tendeva le reti e aveva un cane: e per odio contro le
donne non fece più ritorno alla sua casa. E noi non siamo
men casti di Melanione». <span class="smcap">Lis.</span>, 785 seg. E al coro dei
vecchi, nella stessa scena, il coro delle donne, di ripicco,
risponde: «C'era una volta un certo Timone, uomo implacabile,
avvolto la faccia in ispide spine, progenie delle
Furie. Questo Timone se ne fuggì per odio, imprecando
molte cose alli uomini malvagi. Così egli odiava voi uomini
sempre malvagi... <i>ma delle donne era amantissimo</i>».
<i>Lis.</i>, v. 808 seg.</p>
</div>

<div class="footnote" id="note194">
<p><span class="label"><a href="#tag194">194</a>.&nbsp;&nbsp;</span>Superfluo qui osservare, intanto che me ne ricordo,
una volta per tutte, con l'autore dell'<i>Anacarsi</i> (v. 28) che
la vita ritirata delle donne ateniesi nel gineceo non deve
poi intendersi per quella completa clausura che hanno creduto
taluni: e non impediva loro di ricevere in casa i parenti
e quegli amici del marito ed estranei che dal marito
ne aveano il consenso. — Nella <i>Lisistrata</i> di <span class="smcap">Aristofane</span>
c'è anche di meglio: e il <i>provveditore</i> si lamenta che sian
gli stessi mariti che procacciano alle mogli certe distrazioni:
«Noi uomini abbiamo aiutato le donne a diventar
malvagie. Noi andiamo alle botteghe degli artieri e diciamo:
orefice, della collana che mi avevi fabbricata, ballando
ier sera la mia donna, cadde la ghianda del fermaglio.
Io devo navigar per Salamina. <i>Tu se hai tempo fa
in ogni modo di recarti da lei verso sera</i>, e riponle la
ghianda al luogo suo. Un altro ad un calzolaio giovine...
così parla: o calzolaio, la correggia preme alla mia donna
il dito mignolo del piede che è tenero assai. <i>Tu va a lei
sul mezzogiorno</i>, e rilassala alquanto, sicchè si faccia più
larga. E così, da queste cose hanno origine quell'altre somiglianti...»
<i>Lisistr.</i>, v. 404-420.</p>
</div>

<p>
<span class="pagenum" id="Page_246">[246]</span>
</p>

<div class="footnote" id="note195">
<p><span class="label"><a href="#tag195">195</a>.&nbsp;&nbsp;</span>«Meglio un amico sulla terra e innanzi ai nostri
occhi che un tesoro sotterra e lungi da noi». <span class="smcap">Menandro</span>,
<i>Citarista</i>, fr. 3. «Nulla è più prezioso di un amico sicuro:
nè ricchezza, nè regno». <span class="smcap">Eurip.</span>, <i>Oreste</i>, v. 1155.</p>
</div>

<div class="footnote" id="note196">
<p><span class="label"><a href="#tag196">196</a>.&nbsp;&nbsp;</span>«Quando tu mi parli, tagli la fiamma, soffii nella
rete, ficchi un chiodo nella spugna». <span class="smcap">Aristen.</span>, <i>Lett.</i>, II, 20.</p>
</div>

<div class="footnote" id="note197">
<p><span class="label"><a href="#tag197">197</a>.&nbsp;&nbsp;</span>κοινὰ γὰρ τὰ τῶν φιλων Così Pilade a Oreste, in
<span class="smcap">Eurip.</span>, <i>Oreste</i>, v. 735 — verso passato in uso proverbiale.
Cfr. <span class="smcap">Alcifr.</span>, <i>Lett.</i>, I, 7. <span class="smcap">Enea Sofista</span>, <i>Lett.</i>, <span class="smcap lowercase">VI</span>. <span class="smcap">Procop.
Sof.</span>, <span class="smcap lowercase">CXIX</span>.</p>
</div>

<p>
<span class="pagenum" id="Page_247">[247]</span>
</p>

<div class="footnote" id="note198">
<p><span class="label"><a href="#tag198">198</a>.&nbsp;&nbsp;</span><span class="smcap">Aristen.</span>, <i>Lett.</i>, I, 17.</p>
</div>

<div class="footnote" id="note199">
<p><span class="label"><a href="#tag199">199</a>.&nbsp;&nbsp;</span><span class="smcap">Aristof.</span>, <i>Ecclesiazuse</i>, v. 597 seg., 605 seg. Cfr.
il <i>Pluto</i>.</p>
</div>

<div class="footnote" id="note200">
<p><span class="label"><a href="#tag200">200</a>.&nbsp;&nbsp;</span>Nei cassettoni e negli armadi delle vesti e biancherie
usavano metter pomi, per dar a quelle il buon
odore. Indi il coro delle <i>Vespe</i> in <span class="smcap">Aristofane</span>: «Di
que' poeti che studieranno dire e trovar cose nuove, tenete
in serbo le sentenze e riponetele nelle arche insiem coi
pomi (ἐσβαλλετε τ’ ἐς τὰς κιβωτοὺς μετὰ τῶν μήλων).
Se farete ciò per l'anno intero, le vostre vesti avranno
odore di senno». <i>Vespe</i>, 1055-59.</p>
</div>

<div class="footnote" id="note201">
<p><span class="label"><a href="#tag201">201</a>.&nbsp;&nbsp;</span>«<i>E l'adultero perirà con un bel rafano nel di
dietro</i>.» <span class="smcap">Alcifr.</span>, <i>Lett.</i>, <span class="smcap lowercase">III</span>, 62.
</p>

<p>
Varie e severe <i>ab antico</i> in Atene le pene che colpian
l'adulterio (μοιχεία) consumato e tentato, adultero e adultera
in una. Mi limito a qui raccogliere, coordinandole,
le disposizioni principali del diritto penale ateniese su la
materia — i limiti di queste note non assentendomi più
lungo discorso.
</p>

<p>
Tralascio parlar delle pene circa i mariti adulteri. Dacchè
le leggi permettevano ai mariti il commercio con le
meretrici e il tener concubine per averne prole, anco legittimabile
(<span class="smcap">Dem.</span>, <i>C. Neera, C. Aristocr.</i>): e la domanda di
divorzio, fatta dalla moglie in persona davanti all'arconte
promovendo azione per maltrattamenti (κακώσεως δίκη),
era la sola risorsa e sanzione penale che alle mogli restava
contro il marito infedele.
</p>

<p>
Passo alle donne adultere e ai loro drudi.
</p>

<p class="center">
UOMINI ADULTERI.
</p>

<p>
§ 1. Solone con legge «permise uccidere l'adultero a
chi lo cogliesse sul fatto» <span class="smcap">Plut.</span>, <i>Sol.</i>
</p>

<p>
«Fu colto (Agorato) in flagrante adulterio (ἐλήφθη μοιχός)
pel qual delitto la legge scrive la morte in pena».
<span class="smcap">Lisia</span>, <i>C. Agor.</i>, 66.
</p>

<p>
Eufileto all'adultero Eratostene da lui sorpreso nella
stanza conjugale: «Non io sto per ucciderti, ma la legge
della città che tu per lascivia dispregiasti». <span class="smcap">Lisia</span>, <i>Uccis.
Eratost.</i>, 26.
</p>

<p>
§ 2. Adulterio, e come tale punito, non era quello
solo commesso colla moglie. «Se alcuno ucciderà un altro
cogliendolo presso la moglie, o <i>la sorella</i>, o <i>la concubina
mantenuta per averne figliuoli</i>, non sarà reo d'omicidio».
(<span class="smcap">Dem.</span>, <i>C. Aristocr.</i>, 637).
</p>

<p>
«All'Areopago è prescritto non condannar per uccisione
chi colse l'adultero presso la moglie sua. E questo il legislatore
stimò giusto <i>tanto per le mogli legittime quanto
per le concubine</i> (παλλακαῖς): certo, se avesse avuto pene
più gravi per la violazione delle mogli, le avrebbe poste:
maggiori dell'uccidere non avendone, irrogò la stessa per
adulterio con moglie o concubina del pari». <span class="smcap">Lisia</span>, <i>Ucc.
Eratost.</i>, 30, 31.
</p>

<p>
§ 3. Adulterio, e come tale passibile di morte, intendevasi
quello preceduto da seduzione. Stuprare una moglie,
violentandola, era reato minore e punito di sola multa.
«La legge comanda che se uno avrà stuprato a forza
uom libero o fanciullo paghi multa doppia che se stuprasse
un servo: se poi avrà stuprato a forza una donna
maritata, sopra le quali è permesso uccidere l'adultero colto
in fatto, incorra la multa medesima. Tanto, o giudici, quei
che aggrediscono colla forza, il legislatore stimò degni di
minor pena di quei che ricorrono alle blandizie persuasive:
poichè quelli dannò nel capo, questi con multa sola».
<span class="smcap">Lisia</span>, <i>Uccis. Eratost.</i>, 32.
</p>

<p>
§ 4. Se non ucciso sul fatto, poteva l'adultero essere
punito con altre pene e tradotto in giudizio. Esigevasi però
sempre per le stesse e per la traduzione in giudizio <i>la flagranza</i>.
«έλήφθη μοιχὸς», <span class="smcap">Lisia</span>, <i>C. Agor.</i>, 26. «ἐφ ῇ ἂν μοιχὸς ἄλω».
<span class="smcap">Demost.</span>, <i>C. Neera</i>, 1374. — «μοιχὸς ἑάλω... ἄνθρα ἐν ἄνθροις (<i>membra in membris</i>) ἒχων» <span class="smcap">Luc.</span>, <i>Eunuc.</i> — «<i>Et
hoc est quod Solon et Draco dicunt:</i> ἐν ἒργῳ». <span class="smcap">Ulpiano</span>.
</p>

<p>
§ 5. La flagranza riguardava l'adulterio non solo consumato,
ma anche tentato, e non compiuto per circostanza
indipendente dalla volontà dell'adultero. «Punisce la legge
come adultero non solo chi commise in fatto l'adulterio
ma anche chi lo volle o tentò (βουληδέντα)» — <span class="smcap">Massimo
Tir.</span>, <i>Diss.</i> <span class="smcap lowercase">II</span>.
</p>

<p>
§ 6. Il marito che non uccide l'adultero, e intende punirlo
d'altra pena, si impossessa della persona dell'adultero
legandolo: o rilasciandolo libero, solo dietro malleveria. Su
la legittimità della cattura, e quindi sul merito dell'accusa
d'adulterio, decide il tribunale. «Se alcuno avrà messo ingiustamente
i lacci ad un altro come adultero, questi lo
accusi ai Tesmoteti: e <i>se</i> vincerà e apparirà legato ingiustamente,
sia libero, e sciolti i mallevadori da obbligo; se
invece è chiarito adultero, i mallevadori riconsegninlo all'accusatore». — <span class="smcap">Dem.</span>,
<i>C. Neera</i>, 1367.
</p>

<p>
§ 7. Le pene sussidiarie, <i>in luogo e vece dell'uccisione</i>,
sono a piacer del marito o <i>pecuniarie</i> o <i>corporali</i>.
Può il marito accontentarsi di una multa. «<i>È legge l'adultero
multarsi in danaro</i>». <span class="smcap">Ermogen.</span>, <i>De invent.</i>, II, 1. — «<i>È
legge l'adultero pagare o morire</i>». — <span class="smcap">Auct.</span> <i>Probl.
Rhet.</i> «E quegli (l'adultero Eratostene) mi prega, mi supplica
di non ucciderlo, <i>ma di ricever denaro</i> in componimento».
<span class="smcap">Lisia</span>, <span class="smcap">Ucc. Erat.</span>, 25. «Stefano sorprende Epeneto
come adultero e gli estorce trenta mine: delle quali
avuti mallevadori, lasciò andar libero Epeneto, tenendosi
certo del danaro». <span class="smcap">Dem.</span>, <i>C. Neera</i>, 1367.
</p>

<p>
§ 8. Le pene corporali, in luogo dell'uccisione, potean
essere di vario genere a piacer del marito: e inflitte nello
stesso recinto del tribunale giudicante sulla legittimità della
cattura. «Se è chiarito adultero, i mallevadori riconsegninlo
all'accusatore, il quale, lì nello stesso tribunale <i>può
far su di lui, purchè senza spada, ciò che vuole, secondo
conviensi ad adultero</i>». (ἄνευ ἐγχειριδιου χρῆσθαι ὄ τι ἄν βουληθῆ ως μοιχῳ). <span class="smcap">Demost.</span>, <i>C. Neera</i>, 1367.
</p>

<p>
§ 9. Nella antecedente designazione sono comprese
le pene:
</p>

<p>
α. <i>dell'accecamento.</i> «Stabiliva la legge potersi
impunemente accecare (τυφλοῦσθαι) l'adultero colto in
fatto». <span class="smcap">Auct.</span>, <i>Probl. Reth.</i>, c. 58. «<i>Adulteros deprehensos
licet excœcare</i>». <span class="smcap">Cur. Fortunatianus</span>, <i>Rhet. Scol.</i>
</p>

<p>
β. del <i>marchio</i> rovente. «ἔξεστι στιξειν τοὺς μοιχούς». <span class="smcap">Hermog.</span>, <i>Part. Stat.</i> — νόμος τὸν μοιχὸν στιξειν.
<span class="smcap">Marcellinus</span>.
</p>

<p>
γ. del <i>rafano</i> (ῥαφανιδωσις). Faceasi star carponi
l'adultero e pelategli le natiche con cenere calda, gli
si ficcava nel podice un rafano de' più grandi. <span class="smcap">Suida</span>, alle
voci ραφανιδωθὴναι e μοιχὸς. — <span class="smcap">Alcifr.</span>, <i>Lett.</i>, III, 62. — In
luogo di un rafano si usava anche un pesce detto <i>mugile</i>.
<span class="smcap">Catullo</span>, carm. XV.
</p>

<p>
§ 10. Il marito che <i>uccide</i> con pene corporali l'adultero
non ucciso sul fatto, risponde di omicidio. — ἄνευ ἐγχειριδίου, <span class="smcap">Demost.</span>, <i>C. Neer.</i>, loc. cit. «Chi bollando
l'adultero, lo uccide, è reo di omicidio». <span class="smcap">Hermog.</span> e <span class="smcap">Marcell.</span>,
loc. cit.
</p>

<p>
§ 11. È condannato il medico che cura gli adulteri,
castigati col marchio o col rafano. «’Ιατρὸς, τὰ τῶν μοιχῶν ίώμενος στίγματα, κρίνεται» <span class="smcap">Sopater.</span>
</p>

<p>
§ 12. Vietato è all'adultero l'ingresso ne' templi.
<span class="smcap">Sop.</span>, <i>in Hermog.</i>
</p>

<p class="center">
DONNE ADULTERE.
</p>

<p>
§ 13. Lecito è uccidere l'adultero (colto sul fatto) e
l'adultera insieme. <span class="smcap">Hermog.</span>, <i>Part. St.</i> — <span class="smcap">Marcellinus</span>, in
<span class="smcap">Cicer.</span>, <i>Rhetor.</i>, <span class="smcap lowercase">II</span>.
</p>

<p>
§ 14. Il marito che non uccide l'adultera (colta in fatto)
è però obbligato a ripudiarla. «Quando abbia sorpreso in
fatto l'adultera, chi la sorprende non potrà più dimorare
con la moglie: e se dimorerà con essa, sia punito d'infamia».
<span class="smcap">Demost.</span>, <i>C. Neer.</i>, 1374.
</p>

<p>
§ 15. La donna adultera ripudiata non ha dritto alla
restituzione della dote. «<i>È legge che la dote dell'adultera</i>
resti al marito». <span class="smcap">Sopater.</span> <i>Divis. Quæst</i>. Cfr. <span class="smcap">Libanius</span>,
<i>Declam.</i>, 35. — «Trovando la moglie non costumata e reputandosi
ingannato, la scacciò, gravida, di casa e non le
restituì la dote». <span class="smcap">Demost.</span>, <i>C. Neera</i>.
</p>

<p>
§ 16. «<i>Legge dell'adulterio.</i> Nè alla moglie (per
adulterio ripudiata) sia lecito entrar nei pubblici templi,
se è stata trovata col drudo: e se vi entri, ognuno possa
maltrattarla a piacere, tranne che ucciderla». <span class="smcap">Demostene</span>,
<i>C. Neer.</i>, 1374. «Perciocchè, se una donna è stata colta con
l'adultero, non può più entrare nei templi per vedere e
supplicare, come può fare una straniera e un'ancella, a cui
lo consentono le leggi. E se le adultere vi entrano in onta
alle leggi, ognuno può maltrattarle a suo talento, purchè
non le uccida. E se la legge eccettuò la morte, mentre volle
impune ogni altro maltrattamento, questo fece perchè non
volle contaminati i templi». <span class="smcap">Demost.</span>, <i>C. Neer.</i>, ibid. «Solone,
dei legislatori il più glorioso, scrisse all'uso antico
decreti solenni sul buon costume delle donne. Imperocchè
alla moglie presso la quale sia stato sorpreso l'adultero
non consente adornarsi, nè entrare nei pubblici templi, affinchè
con la sua presenza non corrompa le donne oneste.
Che se vi entri e se si abbigli, ordina al primo capitato di
lacerarle le vesti e di strapparle gli ornamenti e di batterla,
purchè non la uccida nè la ferisca. Così il legislatore
vitupera questa donna e le crea una vita peggior della
morte». <span class="smcap">Eschine</span>, <i>C. Timarco</i>, § 183.
</p>

<p>
§ 17. La moglie accusata d'adulterio può discolparsi
dando il giuramento d'innocenza al pozzo di Callicoro.
«A Mnesiloco Peanese scopersi le impudicizie di sua moglie:
ed egli che aveva ogni modo di appurar la cosa (o
uom proprio di zucchero!) ripose tutto nell'affar del giuramento.
Pertanto la donna condussero al pozzo di Eleusi
detto Callicoro: ivi spergiurò e del delitto purgossi».
<span class="smcap">Alcifr.</span>, <i>Lett.</i>, <span class="smcap lowercase">III</span>, 69.
</p>

<p class="center">
SUI LENONI.
</p>

<p>
§ 18. Ai lenoni era inflitta la morte. «Solone comanda
accusarsi i lenoni, e convinti dannarsi nel capo:
perchè alle persone desiderose di peccare ma vergognose
e dubbiose di trovarsi insieme, danno sfacciatamente e per
prezzo occasione ed agio al delinquere». <span class="smcap">Eschine</span>, <i>C. Timarco</i>.</p>
</div>

<p>
<span class="pagenum" id="Page_253">[253]</span>
</p>

<div class="footnote" id="note202">
<p><span class="label"><a href="#tag202">202</a>.&nbsp;&nbsp;</span>Vedi nota antecedente sotto il numero 11.</p>
</div>

<div class="footnote" id="note203">
<p><span class="label"><a href="#tag203">203</a>.&nbsp;&nbsp;</span>Cfr. l'orazione di Lisia, in difesa di Eufileto, sulla
<i>Uccisione di Eratostene.</i></p>
</div>

<div class="chapter">
<p>
<span class="pagenum" id="Page_257">[257]</span>
</p>

<h2 id="atto3">ATTO TERZO</h2>
</div>

<p class="center">
Scena come nell'atto precedente
</p>

<h3>SCENA I.</h3>

<p class="pers">
<span class="smcap">Mènecle</span> <i>e</i> <span class="smcap">Dàmocle</span> <i>tebano</i>.
</p>

<p>
<span class="smcap">Dàm.</span> Mènecle, i profughi lasciano questa notte
Atene; ma le tue parole di ieri all'assemblea
rimarranno scritte nel cuore dei Tebani.
</p>

<p>
<span class="smcap">Mèn.</span> Tebe e i suoi profughi nulla mi devono.
Tebe accolse me profugo al tempo dei 30 tiranni;
ho sciolto il debito della ospitalità. In
quanti partite?
</p>

<p>
<span class="smcap">Dàm.</span> Pelopida, io ed altri dieci. Il resto dei profughi
<span class="pagenum" id="Page_258">[258]</span>
attenderà, per seguirci, nostre notizie al
confine<a class="tag" id="tag204" href="#note204">[204]</a>.
</p>

<p>
<span class="smcap">Mèn.</span> Lo sapete che in Tebe i tiranni son sulle
guardie, che la città è ben munita, e che la
impresa vostra è temeraria?
</p>

<p>
<span class="smcap">Dàm.</span> Le nostre braccia sono gagliarde, i nostri
petti sono sicuri, le armi imbrandite per i Lari
sono sante. Giove le guiderà.
</p>

<p>
<span class="smcap">Mèn.</span> E Giove dunque vi protegga. Bravi figlioli!
Vorrei aver vent'anni di meno per essere con
voi!... E avrò vostre nuove?
</p>

<p>
<span class="smcap">Dàm.</span> O da Tebe liberata... o dagli inferni.
</p>

<p>
<span class="smcap">Mèn.</span> (<i>lo abbraccia</i>) Addio. (<i>Dàmocle esce</i>) Moriranno
tutti ma moriranno bene.
</p>

<h3>SCENA II.</h3>

<p class="pers">
<span class="smcap">Mènecle</span> <i>solo.</i>
</p>

<p>
(<i>Passeggia meditabondo</i>) Ora a colei... Quel maledetto
sospetto non mi dà tregua. Poc'anzi
la fantesca parea sulle mosse. Blèpo sarà ancora
alla guardia... Decisamente non mi riconosco
<span class="pagenum" id="Page_259">[259]</span>
più. È bastato quel sospetto molesto
per mandare i miei buoni propositi all'aria!...
E Giove scrutatore dell'anime m'è testimonio
s'essi eran sinceri!... Ci tenevo tanto alla soddisfazione
di poter dire: ho schiuso io nuove
gioie, nuovi orizzonti al di lei cuore! Se ella
invece ci ha già pensato da sè, la mia diventa
una generosità da far ridere Atene alle mie
spese...
</p>

<h3>SCENA III.</h3>

<p class="pers">
<span class="smcap">Mènecle</span> <i>e</i> <span class="smcap">Blèpo.</span>
</p>

<p>
<span class="smcap">Mèn.</span> (<i>ansioso</i>) E così?...
</p>

<p>
<span class="smcap">Bl.</span> La vecchia è in trappola.
</p>

<p>
<span class="smcap">Mèn.</span> Da quando?
</p>

<p>
<span class="smcap">Bl.</span> Ora, ora. Usciva di casa frettolosa: e io salto
fuor dal vestibolo: <i>Alto là, gentil comare, arresta
il passo, e vieni un momento con me.</i> E
lei: <i>Impertinente! Sgombra dai piedi! Devo andar
per la padrona!</i> Ed io, prendendola delicatamente:
<i>Anderai dopo; intanto (comicamente
<span class="pagenum" id="Page_260">[260]</span>
declamando) inoltra, inoltra Alceste nella reggia
d'Admeto!</i> E lei: <i>Se non mi lasci la pagherai! — Io
te lasciar? giammai!... Vieni, o fanciulla,
e al mio signor rispondi — e dammi il foglio che
nel grembo ascondi!</i>
</p>

<p>
<span class="smcap">Mèn.</span> (<i>irritato</i>) Ah! la finisci?...
</p>

<p>
<span class="smcap">Bl.</span> Ho finito.
</p>

<p>
<span class="smcap">Mèn.</span> E il foglio?
</p>

<p>
<span class="smcap">Bl.</span> È qua (<i>Mènecle afferra ansioso il foglio</i>).
</p>

<p>
<span class="smcap">Mèn.</span> E la vecchia?
</p>

<p>
<span class="smcap">Bl.</span> È là.
</p>

<p>
<span class="smcap">Mèn.</span> Entri! (<i>passeggia, concitato, stringendo il foglio
con mano convulsa</i>) Per i fulmini di Giove!
non eran dunque sospetti... (<i>fa per aprire il
foglio, poi si arresta</i>) ho paura di aprirlo. Sentiam
costei!
</p>

<h3>SCENA IV.</h3>

<p class="pers">
<span class="smcap">Mènecle, Tratta</span> <i>e</i> <span class="smcap">Blèpo</span>.
</p>

<p>
<span class="smcap">Tr.</span> (<i>ancora di dentro, piangente, trascinata da Blèpo</i>)
Santissime dee! Mi vuoi lasciare, furfante!...
</p>

<p>
<span class="pagenum" id="Page_261">[261]</span>
</p>

<p>
<span class="smcap">Bl.</span> (<i>di dentro, declamatorio</i>) Calma, calma, o fanciulla!
Umana cosa è il pianto! (<i>entra, tenendo
per un braccio la vecchia</i>) Ecco, o padrone, la
vezzosa Tratta...
</p>

<p>
<span class="smcap">Tr.</span> (<i>a Blèpo</i>) Scoppia!...
</p>

<p>
<span class="smcap">Bl.</span> ... che da un'ora mi tormenta, perchè vuole
parlare con te. (<i>a Tratta, con far tragico</i>) Parla!
favella!
</p>

<p>
<span class="smcap">Tr.</span> (<i>piagnucolando</i>) O padrone! padrone! lo giuro
a Venere che non ho fatto nulla e costui mi
ha indegnamente maltrattata! (<i>Blèpo fa gesti
comici negativi, come scandalizzandosi dell'asserzione</i>)
Fammi ragione...
</p>

<p>
<span class="smcap">Mèn.</span> Comincia a dar ragione di te mezzana indegna!...
Scegli tra lo staffile e il dire la
verità...<a class="tag" id="tag205" href="#note205">[205]</a>.
</p>

<p>
<span class="smcap">Bl.</span> (<i>ripetendo con far tragico</i>) Scegli!
</p>

<p>
<span class="smcap">Tr.</span> O padrone, sì la dirò, la verità, ma ne attesto
le Dee che sono innocente! Io glie lo
davo il foglio, e questo sfrontato senza lasciarmi
tempo, ha allungato apposta le mani
sul mio seno...
</p>

<p>
<span class="smcap">Bl.</span> Seno, lo chiama! Non le credere...
</p>

<p>
<span class="pagenum" id="Page_262">[262]</span>
</p>

<p>
<span class="smcap">Mèn.</span> (<i>a Blèpo</i>) Taci, furfante. Esci. (<i>imperioso</i>)
</p>

<p>
<span class="smcap">Bl.</span> Ecco la ricompensa!... (<i>va via declamando</i>)
</p>

<div class="poem"><div class="stanza">
<p class="i01"><i>E fuor di casa le fantesce indegne</i></p>
<p class="i01"><i>Van del marito a trafficar lo scorno!...</i><a class="tag" id="tag206" href="#note206">[206]</a>.</p>
</div></div>

<p>
Seno, lo chiama!...
</p>

<h3>SCENA V.</h3>

<p class="pers">
<span class="smcap">Mènecle</span> <i>e</i> <span class="smcap">Tratta</span>.
</p>

<p>
<span class="smcap">Mèn.</span> Alle corte. E bada a non mentire. Da
quanto tempo fai questo ufficio di... Iride
messaggiera?
</p>

<p>
<span class="smcap">Tr.</span> Che le Furie mi portino via, se non è questa
soltanto la seconda volta.
</p>

<p>
<span class="smcap">Mèn.</span> Ah!... (<i>frenandosi</i>) E quando... la prima?
</p>

<p>
<span class="smcap">Tr.</span> L'altro ieri.
</p>

<p>
<span class="smcap">Mèn.</span> (Il cuore me lo diceva!) E, n'è vero... da
Cròbilo?
</p>

<p>
<span class="smcap">Tr.</span> Sì, padrone.
</p>

<p>
<span class="smcap">Mèn.</span> E Aglae t'avrà detto di non dir nulla...
</p>

<p>
<span class="smcap">Tr.</span> Oh no! niente la mi disse...
</p>

<p>
<span class="smcap">Mèn.</span> Ed ora da Cròbilo ci tornavi...
</p>

<p>
<span class="pagenum" id="Page_263">[263]</span>
</p>

<p>
<span class="smcap">Tr.</span> No, no, padrone...
</p>

<p>
<span class="smcap">Mèn.</span> Come no? Questo foglio non lo portavi
a Cròbilo?
</p>

<p>
<span class="smcap">Tr.</span> No.
</p>

<p>
Mèn. Neghi ancora? A chi dunque, sfacciata?
O confessa, o...
</p>

<p>
<span class="smcap">Tr.</span> A Elèo.
</p>

<p>
<span class="smcap">Mèn.</span> (<i>balzando di sorpresa</i>) Elèo?!! Eh? O quanti
ne ha? Elèo?... (<i>lunga pausa. Mènecle si passa
la mano sulla fronte, guarda la vecchia, guarda
il papiro, fa per isvolgerlo, trema di svolgerlo,
s'arresta ancora</i>) No... no... tu menti... non è
possibile!
</p>

<p>
<span class="smcap">Tr.</span> Buttami dalla torre del Ceràmico<a class="tag" id="tag207" href="#note207">[207]</a> se
non è vero che ad Elèo lo portavo...
</p>

<p>
<span class="smcap">Mèn.</span> (<i>con accento lungo, doloroso</i>) Anche Elèo!...
(<i>si copre, angosciato, delle mani il volto: poi,
cupo, a Tratta</i>) Va. Più tardi con te aggiusteremo
i conti... Blèpo!... (<i>a Blèpo che si affaccia</i>)
Tieni costei sotto custodia!...
</p>

<p>
<span class="smcap">Tr.</span> Venere santa!
</p>

<p>
<span class="smcap">Bl.</span> Non temere... (<i>trascinandola via</i>) Venere ti
ascolterà... Io attentare al tuo onore!... (<i>escono
<span class="pagenum" id="Page_264">[264]</span>
continuando la vecchia a lamentarsi e Blèpo a
sermoneggiarla</i>).
</p>

<h3>SCENA VI.</h3>

<p class="pers">
<span class="smcap">Mènecle</span> <i>solo</i>.
</p>

<p>
(<i>Passeggia concitato, stringendo febbrilmente il papiro,
e dando in rotte esclamazioni</i>) Eppure l'accento
di colei non mentiva... Elèo!... Elèo
ch'io credevo il più leale dei giovani!... Ch'io
amavo, e da cui mi credevo amato come da
un figlio!... Ma a questa mia età, non vi è
dunque più un solo volto d'amico, un solo
affetto sincero sulla terra?... Povero imbecille!...
i giovani hanno fretta e non aspettano
che la mano gelida di un vecchio rechi
loro la felicità! se la pigliano da sè... (<i>terge una
lagrima</i>) Eppure costava loro sì poco l'attendere!
Glie l'avrei ritardata di sì poco!... Addio,
mio bel sogno! Coraggio!... (<i>apre la lettera</i>)
È proprio lui!... (<i>Si butta a sedere e riprende
a leggere. Sul principio della lettura, legge forte
<span class="pagenum" id="Page_265">[265]</span>
il</i> <span class="smcap lowercase">GRAZIE DELLA TUA</span> <i>con cui comincia e che
gli strappa un'esclamazione e un movimento d'ira:
poi riprende convulso la lettura, ma subito alle
parole successive la sua fisonomia comincia a
rasserenarsi e gli sfugge qualche esclamazione rotta
di commozione e di sollievo</i>).
</p>

<p class="indl">
«Elèo!...
</p>

<p>
«Grazie della tua. Se verrai oggi, sia dunque
la tua venuta per dirmi addio, in presenza
dì Mènecle <i>nostro...</i> (<i>a sè, commosso</i>) (Sono
ancora il loro Mènecle! Meno male!) Sì, io ti
ringrazio di avere sentito alla stessa ora, nel
cuor tuo, la parola che a me veniva sul labbro.
Aglae ed Elèo non devono più incontrarsi
sotto lo stesso tetto, fino a che Mènecle vive
(<i>fra sè, approvando, con inflessione fra comico e
intenerito</i>) (Ciò è onesto!) Ah sì, mio Elèo,
noi non possiamo obliarlo ciò che dobbiamo
a quella testa canuta. (<i>Mènecle si asciuga una
lagrima</i>) Ed io più di te: tu lo sai, tu, testimone
della sua astuzia magnanima, per
indurmi a riprendere una libertà, che facesse
<span class="pagenum" id="Page_266">[266]</span>
lieti i miei giorni serbando illibato il mio
nome... (Come? come?) tu che meco leggesti
il suo affettuoso addio... (Oh! i mariuoli!)
(<i>Mènecle sorride di gioia e commozione</i>)
O Elèo! Vide la Grecia eroi ed eroine, e
sagrifici illustri: non mai ne vide di più veri
e più nobilmente modesti! È dolce la morte
per la patria, sapendo di dare ai secoli il
nome: è dolce a vent'anni la morte per la
donna amata, sapendo di averne l'amore:
nessun Greco dai capelli bianchi affrontò
per una fanciulla ciò che è ben peggio della
morte: vivere vecchio, solo e sconsolato.
(<i>Mènecle vinto dall'emozione, s'asciuga una lagrima
e sorride</i>) (Ma come sa scrivere quella
birichina!) Oh, io rimarrò con Mènecle fino
all'ultimo de' suoi giorni... (Se io lo permetterò!)
superba che tu mi approvi... (Ah
lui approva! Bravo!) Farò di tutto per consolare
quell'anima generosa che ha amato
troppo in gioventù per non sentir bisogno
di qualcosa che le rammenti il passato. Vedi,
ieri, col solo aver dato al suo cuore la occupazione
<span class="pagenum" id="Page_267">[267]</span>
della gelosia... (La briccona!) il
povero vecchio pareva tutto cambiato: a
quest'ora, scommetto, non pensa già più al
suo triste disegno, inseguendo questa piccola
cura che lo molesta e lo alletta, gli sveglia
il ricordo di emozioni antiche. Forse già sospetta
di Cròbilo: e io tollero per ora le visite
di quell'imbecille... (Cròbilo fa progressi!...)
che anch'oggi verrà... Ma non confondiam
la commedia con le cose serie. Addio, Elèo,
addio, amico. Gli Dei ti proteggano... e ti
serbino un giorno... (Ti serbino...?) (<i>Mènecle
che man mano verso la fine è venuto leggendo sempre
più rapido e sicuro, con volto ilare e accento
concitato per gioia ed emozione, giunto a questa
parola, improvvisamente si arresta, ritorna scurissimo
in volto e depone il foglio con espressione
angosciosa. Una visibile lotta si combatte nel suo
animo. Parecchie volte fa atto di padroneggiarsi
per continuar a leggere il resto della frase, e
altrettante esita. Infine con uno sforzo penoso ma
risoluto pone l'occhio sulla carta, e alle parole
che terminano la frase e la lettera balza in piedi
<span class="pagenum" id="Page_268">[268]</span>
con un urlo di gioia</i>)... all'onor della Grecia!»
Ah! Molto ben detto.
</p>

<p>
(<i>Mènecle, rasserenato, contento, passeggia su e giù
discorrendo seco con vivacità febbrile</i>) Ma non si
dirà mai che Mènecle a sessantacinque anni
si è lasciato sopraffare in generosità da due
fanciulli! E quella birichina che s'intende di
burlarmi, la burlerò io!... Bravi figliuoli! Che
Giove vi benedica — per il bene che volete a
questo povero vecchio... (<i>dopo una pausa, intenerito</i>)
e per quello che vi volete tra di voi!
Quanto a quella buona lana di Cròbilo — l'imbecille
Cròbilo — eh, se stesse a lui, non
lo è poi tanto — farà i conti con Aglae...
e con sua moglie... (<i>va all'uscio e chiama</i>)
Blèpo!
</p>

<p>
<span class="pagenum" id="Page_269">[269]</span>
</p>

<h3>SCENA VII.</h3>

<p class="pers">
<span class="smcap">Mènecle, Blèpo</span> <i>e</i> <span class="smcap">Tratta</span>.
</p>

<p>
<span class="smcap">Mèn.</span> (<i>a Blèpo</i>) Conduci qua la vecchia. (<i>Blèpo
esce</i>) Questa lettera a ogni modo è troppo
bella e merita che Elèo la veda! Queste
cose... a quell'età... fanno bene!... educano il
cuore dei giovani!...
</p>

<p>
<span class="smcap">Bl.</span> (<i>di dentro</i>) Coraggio! che il padrone è allegro!
Tergi l'amaro pianto!...
</p>

<p>
<span class="smcap">Tr.</span> (<i>ancora piagnucolosa</i>) Oh mio buon padrone...
</p>

<p>
<span class="smcap">Mèn.</span> Non tante smorfie... Riprendi questa lettera
e riportala al suo destino. E Aglae non sappia
che m'hai parlato.<a class="tag" id="tag208" href="#note208">[208]</a>
</p>

<p>
<span class="smcap">Tr.</span> Sì, sì, padrone!
</p>

<p>
<span class="smcap">Bl.</span> (<i>a lei che se ne va, nell'uscire assieme</i>) Vedi?
«<i>dopo le nubi — nella reggia d'Admeto il sol
risplende...</i>»
</p>

<p>
<span class="smcap">Tr.</span> (<i>a Blèpo nell'andarsene</i>) Lo vedi se ero innocente,
o birbante?...
</p>

<p>
<span class="smcap">Bl.</span> (<i>fingendo indignarsi, con posa tragi-comica</i>)
Fanciulla!...
</p>

<p>
<span class="pagenum" id="Page_270">[270]</span>
</p>

<p>
<span class="smcap">Tr.</span> Faccia da gufo!...
</p>

<p>
<span class="smcap">Bl.</span> Vezzosa Venere!... io attentare al tuo seno!...
(<i>vanno via bisticciandosi, la vecchia collerica e
Blèpo gravemente canzonatorio</i>).
</p>

<h3>SCENA VIII.</h3>

<p class="pers">
<span class="smcap">Mènecle</span> <i>solo</i>.
</p>

<p>
Ed ora... Oh! il gnomone segna la nona... Se
Cròbilo ha da venire, a momenti sarà qui.
Adesso gli lascio più tranquillo il posto... e
lo servo io... Ah, eccolo... l'<i>imbecille Cròbilo</i>...
(<i>s'avvia ad uscire dalla porta interna, ch'è nel
mezzo</i>) Non guastiamogli i progressi!... Quanto
ai due ragazzi poi... (<i>Nello andarsene, si arresta
ad un tratto, essendosi fermato il suo sguardo
sopra una vecchia panòplia appesa alla parete.
La sua faccia, dianzi rasserenata, si è rifatta
seria, triste, pensosa. Sembra assorto in qualche
improvvisa idea. Distacca macchinalmente dalla
panòplia una vecchia spada, la sfodera, e l'esamina
lungamente</i>) Quanta ruggine!... (<i>cogitabondo,
<span class="pagenum" id="Page_271">[271]</span>
brandisce due o tre volte la spada, squassandola,
come per provar la forza del braccio.
Poi, come soddisfatto della prova, con gesto rapido,
la rinfodera, la rimette a posto, va concitato
ad un tavolo, scrive poche righe, poi chiama</i>)
Blèpo! (<i>Blèpo compare</i>) Questo a Pelopida!...
(<i>gli consegna una tavoletta quindi va via ripetendo
con accento di soddisfazione commossa</i>)
Quanto ai due ragazzi poi... (<i>esce</i>).
</p>

<h3>SCENA IX.</h3>

<p class="pers">
<span class="smcap">Cròbilo</span> <i>solo</i>.
</p>

<p>
(<i>Voce di fantesca di dentro</i>) Aspetta qui — verrà
a momenti.
</p>

<p>
<span class="smcap">Cròb.</span> (<i>si avanza guardingo, pauroso, dal peristilio
a destra, in punta di piedi, spiando intorno</i>) La
piazza è deserta. (<i>rassicurato</i>) Meno male!...
(<i>tentennando il capo</i>) Curiosa! La mi fa venir
qui — evidentemente è un convegno — e invece
di ricevermi nelle sue stanze, la mi riceve
nell'aula comune... Basta! speriamo avrà preso
<span class="pagenum" id="Page_272">[272]</span>
le sue misure... Non ci avrei nessun gusto
di incontrar Mènecle. Mi squadrava ieri e mi
contava quegli atti di ferocia, con una disinvoltura...
Brrrr!... Mènecle sarà un buon amico,
ma non è uomo mite nell'arte di governo...
e non è quello il sistema di cattivarsi le popolazioni!...
Ma già, nelle sue cose è un po'
strambo... non l'ho mai capito troppo bene...
Quello che capisco benissimo è che Aglae
con lui non se la intende... Ah, ella è qui...
Numi! come è bella! par Venere che esce
dalle spume!
</p>

<h3>SCENA X.</h3>

<p class="pers">
<span class="smcap">Cròbilo</span> <i>e</i> <span class="smcap">Aglae</span>.
</p>

<p>
<span class="smcap">Agl.</span> (<i>entrando con far cordialissimo, disinvolto</i>)
Salute, buon Cròbilo!...
</p>

<p>
<span class="smcap">Cròb.</span> (<i>misterioso</i>) Ssssss!...
</p>

<p>
<span class="smcap">Agl.</span> (<i>forte, mostrando sorpresa</i>) Che è?...
</p>

<p>
<span class="smcap">Cròb.</span> Ssssss! (<i>sottovoce, facendole segno di parlar
più piano</i>) C'è del nuovo.
</p>

<p>
<span class="pagenum" id="Page_273">[273]</span>
</p>

<p>
<span class="smcap">Agl.</span> Nuovo di che?...
</p>

<p>
<span class="smcap">Cròb.</span> (<i>con gesti</i>) Tu non sai...
</p>

<p>
<span class="smcap">Agl.</span> Che cosa?
</p>

<p>
<span class="smcap">Cròb.</span> Mènecle... (<i>parla esitante, sconcertato dalla
tranquillità con cui Aglae lo guarda</i>) ha dei sospetti...
</p>

<p>
<span class="smcap">Agl.</span> (<i>disinvolta</i>) Fa benissimo. È il dovere di
un marito di averne.
</p>

<p>
<span class="smcap">Cròb.</span> (<i>sconcertato</i>) Eh? (Cosa dice?...) E... tu...?
</p>

<p>
<span class="smcap">Agl.</span> E il dovere di una moglie è di lasciarglieli.
</p>

<p>
<span class="smcap">Cròb.</span> (<i>tentennando il capo, fra sè</i>) (Comincio... a
non capire). (<i>ad Aglae</i>) Ah... già...
</p>

<p>
<span class="smcap">Agl.</span> (<i>senza darsi per intesa della sua sorpresa</i>) Meglio
in faccia a Giove custode dei giuramenti
essere moglie sospettata... (<i>moto di compiacenza
di Cròbilo</i>) ... anche ingiustamente... (<i>gesto
di disappunto di Cròbilo</i>) dal marito, che
essere marito ingiusto colla moglie...
</p>

<p>
<span class="smcap">Cròb.</span> (<i>rasserenasi</i>) (Ora mi raccapezzo!) Ah sì!
Mènecle è ingiusto, più che ingiusto... con
te... (E governava le isole in quel modo...!
Prudenza! Battiamo largo!...) Però, se egli
pensasse a risarcire...
</p>

<p>
<span class="pagenum" id="Page_274">[274]</span>
</p>

<p>
<span class="smcap">Agl.</span> Credi tu che gli anni di una fanciulla sciupati
nella solitudine si risarciscano?... Tu non
sai...
</p>

<p>
<span class="smcap">Cròb.</span> So, so!... (Povera ragazza!) Ma tu sola
non sei... vi hanno cuori che ti sanno compiangere...
</p>

<p>
<span class="smcap">Agl.</span> (<i>con accento vibratissimo, sdegnoso</i>) Compiangere?...
Aglae non ha bisogno di compianto.
Alla mia età, si sente; alla mia età
si <i>ama</i>, intendi?...
</p>

<p>
<span class="smcap">Cròb.</span> (<i>guardandola con compiacenza</i>) (Eh! come
lo dice!...)
</p>

<p>
<span class="smcap">Agl.</span> (<i>incalzando</i>) Alla età mia, c'è qui dentro
un cuore che batte, c'è un'anima che ferve,
che soffre, che s'irrita, che ha bisogno del
suo lembo di mondo e di cielo!... E quando
la povera anima piange trovandosi al buio,
quando si lagna perchè trovasi al chiuso...
la <i>si compiange!</i> Bel conforto! tenetevelo!
</p>

<p>
<span class="smcap">Cròb.</span> (Ha ragione!) No... Aglae... senti...
</p>

<p>
<span class="smcap">Agl.</span> (<i>non dandogli retta, e in vista di sempre più accalorarsi</i>)
No... non è questo che essa chiedeva!
Questa oscurità mi intristisce: datemi
<span class="pagenum" id="Page_275">[275]</span>
la mia parte di luce! questo chiuso mi soffoca:
datemi la mia parte di aria!... <i>Aprite!
aprite! Questo volevo!...</i> (<i>si abbandona come
spossata dallo sforzo, su di una sedia: poi dopo
una pausa, volgendosi a Cròbilo</i>) Oh, Cròbilo...
perdona... mi dimenticavo e ti ho annoiato
co' miei lamenti...
</p>

<p>
<span class="smcap">Cròb.</span> Annoiarmi! ma va avanti!... ma va avanti!
Parlano in tua bocca le Sirene!
</p>

<p>
<span class="smcap">Agl.</span> E or che ci penso, ho avuto torto di rispondere
alla tua... e di farti venir qui...
</p>

<p>
<span class="smcap">Cròb.</span> Perchè?
</p>

<p>
<span class="smcap">Agl.</span> Perchè il favore che avevo a chiederti...
</p>

<p>
<span class="smcap">Cròb.</span> (<i>fra sè, malizioso</i>) (Pretesti!...).
</p>

<p>
<span class="smcap">Agl.</span> ... tu non puoi farmelo...
</p>

<p>
<span class="smcap">Cròb.</span> (<i>concitato, insinuante, carezzevole</i>) Ecco...
vedi... ciò si chiama essere ingiusti... Aglae,
non hai mai udito dire che le anime colpite
dalla stessa sventura tendono, per istinto, a
ravvicinarsi? Io, dianzi, ti ascoltavo commosso...
</p>

<p>
<span class="smcap">Agl.</span> (<i>a parte</i>) (Brutto ipocrita!) E tu...
</p>

<p>
<span class="smcap">Cròb.</span> E chi ti dice che anch'io non sia uno
<span class="pagenum" id="Page_276">[276]</span>
spirito sofferente che inseguiva uno splendido
ideale, strappatogli dalla triste realtà?
Il mio ideale era un'anima che comprendesse
la mia... si chiamava: la bellezza, la
felicità, l'amore...! la realtà si chiama... (<i>con
voce cupa</i>) Mìrtala!...
</p>

<p>
<span class="smcap">Agl.</span> (<i>a parte</i>) (Qui ci vorrebbe lei!)
</p>

<p>
<span class="smcap">Cròb.</span> Io, vedi, m'ero detto: Ecco, o Cròbilo,
gli Dei t'hanno dato la generosità, la virtù...
</p>

<p>
<span class="smcap">Agl.</span> (la modestia...)
</p>

<p>
<span class="smcap">Cròb.</span> ... tu hai da essi una bella missione nel
mondo. Troverai sulla tua strada la menzogna,
e la smaschererai; troverai la sapienza,
le strapperai i segreti; troverai la gloria, le
darai le corone; troverai la virtù, la assisterai;
la sventura, la consolerai...
</p>

<p>
<span class="smcap">Agl.</span> (... tua moglie, la tradirai...)
</p>

<p>
<span class="smcap">Cròb.</span> ... Aglae, tu sei sventurata... e mi vuoi
togliere il conforto di esercitare sulla terra...
la mia missione?
</p>

<p>
<span class="smcap">Agl.</span> Oh no... ma...
</p>

<p>
<span class="smcap">Cròb.</span> Ne dubiti...
</p>

<p>
<span class="smcap">Agl.</span> No, ma, vedi, è una missione pericolosa
<span class="pagenum" id="Page_277">[277]</span>
la tua. L'ultima volta che fui a Corinto, passando
in lettiga dalla piazza del mercato, vidi
la casetta di Antifonte l'oratore, quello, sai,
che Atene condannò a morte poco tempo
prima di Socrate... E mi fermò la scritta che
era ancora sulla porta: «<i>Ufficio di consolazioni.
Qui dimora Antifonte, il quale ha la virtù di
guarire con parole gli addolorati</i>...»<a class="tag" id="tag209" href="#note209">[209]</a> La tua
missione medesima! e l'umanità glie n'è stata
così riconoscente, che lo ha condannato a
bere la cicuta...
</p>

<p>
<span class="smcap">Cròb.</span> Alla quale noi rinunziamo! L'umanità è
stata sempre ingrata. Ma Antifonte guariva
con le parole... e non coi fatti...
</p>

<p>
<span class="smcap">Agl.</span> (<i>suggestiva, velatamente ironica</i>) E tu invece...
<i>uomo di fatti</i>, sei!... Ma da quando questa missione
il tuo buon demone t'ha suggerito di
esercitarla?... Fino a ieri nulla ne seppi... e
poi, Aglae, supposto avesse bisogno di un
consolatore, vorrebbe prima accertarsi che
sia quello veramente che ebbe quest'incarico
dai Numi: che sappia indovinar nella sua
anima ogni fremito de' suoi desiderî, ogni
<span class="pagenum" id="Page_278">[278]</span>
sussulto delle sue speranze, ogni lagrima dei
suoi dolori... (<i>dopo dette queste parole con voce
insinuantissima, mutando a un tratto bruscamente
accento</i>) ... vedi bene che tu non puoi essere
quello...
</p>

<p>
<span class="smcap">Cròb.</span> (<i>vivissimo</i>) E se lo fossi?...
</p>

<p>
<span class="smcap">Agl.</span> Se lo fosti anche... non ne troveresti il
tempo...
</p>

<p>
<span class="smcap">Cròb.</span> (<i>incalzante</i>) E se lo trovassi?...
</p>

<p>
<span class="smcap">Agl.</span> (<i>fingendosi perplessa</i>) Se lo trovasti... (<i>con
pentimento brusco</i>) E poi no...
</p>

<p>
<span class="smcap">Cròb.</span> Mettimi alla prova...
</p>

<p>
<span class="smcap">Agl.</span> Davvero? E tu sai...
</p>

<p>
<span class="smcap">Cròb.</span> So tutto.
</p>

<p>
<span class="smcap">Agl.</span> E acconsentiresti...
</p>

<p>
<span class="smcap">Cròb.</span> Se acconsento!... (<i>fra sè, un po' sconcertato</i>)
(Consentire??... che diamine?...)
</p>

<p>
<span class="smcap">Agl.</span> Oh grazie!... Perchè capisci... dal momento
che tu sai tutto...
</p>

<div class="blockquote">
<p>
(Batte su queste parole con insistenza maliziosa).
</p>
</div>

<p>
<span class="smcap">Cròb.</span> (<i>impaziente, incalzantissimo</i>) Tutto, tutto...
</p>

<p>
<span class="smcap">Agl.</span> Non ci sei che tu... E tu dunque gli parlerai?...
quando?...
</p>

<p>
<span class="pagenum" id="Page_279">[279]</span>
</p>

<p>
<span class="smcap">Cròb.</span> (<i>sbalordito</i>) Parlare... a chi?...
</p>

<p>
<span class="smcap">Agl.</span> (<i>con tutta naturalezza</i>) Ma a lui...
</p>

<p>
<span class="smcap">Cròb.</span> (<i>sempre più sbalordito</i>) Già... già!... Ma...
lui... chi?...
</p>

<p>
<span class="smcap">Agl.</span> Ma a Mènecle...
</p>

<p>
<span class="smcap">Cròb.</span> Eh?!... (<i>dà uno sbalzo di spavento</i>) (Quella
ci mancherebbe!... con quel po' po' di sentenze!...)
(<i>sconcertatissimo, e pure sforzandosi nasconder
l'imbarazzo</i>) Ah... già, già... Ma...
</p>

<p>
<span class="smcap">Agl.</span> (<i>fingendo non accorgersi del suo turbamento</i>)
Ma tu vedi che da qui bisogna uscirne, per
le Dee!... bisogna uscirne!... Esiti? Ah!... lo
sapevo...
</p>

<p>
<span class="smcap">Cròb.</span> (<i>con uno sforzo</i>) Ma ti pare?!... Niente affatto!...
(<i>facendo la voce risoluta e cercando
farsi coraggio</i>) Cròbilo non indietreggia... e se
tu lo vuoi... (<i>vorrebbe dir qualche cosa, ma gli
manca il coraggio</i>) Ma permetti una parola...
</p>

<p>
<span class="smcap">Agl.</span> (<i>impaziente</i>) Cosa?...
</p>

<p>
<span class="smcap">Cròb.</span> ... nel tuo interesse... mi pare... non ti pare...
parlargli io... fare uno scandalo...
</p>

<p>
<span class="smcap">Agl.</span> Scandalo? (<i>fingendo sorpresa</i>) Scandalo il
dirgli che fa male a trattare così la sua compagna,
<span class="pagenum" id="Page_280">[280]</span>
sposata innanzi agli Dei patrî ed agli
Dei del focolare?... il dirgli, coll'autorità di
un amico, che non son questi i giuramenti
innanzi all'arconte; scandalo il dirgli che sua
moglie soffre...
</p>

<p>
<span class="smcap">Cròb.</span> (<i>balzando sbalordito</i>) Eh?!
</p>

<p>
<span class="smcap">Agl.</span> ... scandalo il ricondurmelo?...
</p>

<p>
<span class="smcap">Cròb.</span> (<i>sbalordito più che mai</i>) (O Febo! o spiriti!
lo ama!) E... e... questo era... che volevi?
</p>

<p>
<span class="smcap">Agl.</span> (<i>mostrando a tutta prima sorpresa della sua
sorpresa</i>) E che altro... dunque... imaginavi?...
Ah!... (<i>quasi un pensiero le balenasse, si fa improvvisamente
scura in viso, e s'appressa a
Cròbilo, figgendogli gli occhi in faccia, e parlandogli
con voce lenta, severissima</i>) Che altro
imaginavi che il labbro di Cròbilo, marito di
Mìrtala, potesse osar di confessare all'orecchio
di Aglae, la sposa di Mènecle?...
</p>

<p>
<span class="smcap">Cròb.</span> (<i>interdetto, confuso</i>) Io... nulla... nulla... Ma
le tue parole... questo invito...
</p>

<div class="blockquote">
<p>
(Da qualche istante è entrata in iscena Mìrtala introdotta
adagio da Blèpo, che le fa dei gesti maliziosi,
sulla soglia, additandole Cròbilo; vedendo questi, Mìrtala
si arresta, e ritraesi alquanto).
</p>
</div>

<p>
<span class="pagenum" id="Page_281">[281]</span>
</p>

<p>
<span class="smcap">Agl.</span> (<i>seria e dignitosissima</i>) Il mio invito fu un
torto... se ebbi torto di crederti amico leale
di Mènecle e mio... Ma se Mènecle...
</p>

<p>
<span class="smcap">Cròb.</span> (<i>spaventato, supplichevole</i>) No!... no!... (<i>concentrandosi
e meditabondo, coll'indice sotto il naso</i>)
(Ma dunque... avrebbe quasi l'aria di essere
una canzonatura?!...)
</p>

<p>
<span class="smcap">Agl.</span> (<i>proseguendo</i>) Ma se tua moglie... fosse qui...
(<i>Aglae s'è accorta della presenta di Mìrtala</i>) se
ti sentisse... che cosa direbbe di questa tua
improvvisa meraviglia?...
</p>

<p>
<span class="smcap">Cròb.</span> (<i>prorompendo, con voce risoluta, irritata</i>)
O per gli Dei! se mia moglie mi sentisse...
le direi...
</p>

<h3>SCENA XI.</h3>

<p class="pers">
<i>Detti e</i> <span class="smcap">Mìrtala</span> (<i>già in iscena da qualche minuto</i>).
</p>

<p>
<span class="smcap">Mìrt.</span> (<i>si è avanzata dalla soglia lentamente, e non
vista da Cròbilo, le si è posta a lato, senza guardarlo,
ritta, la testa alta, le mani sui fianchi</i>)
Sentiamo!
</p>

<p>
<span class="pagenum" id="Page_282">[282]</span>
</p>

<p>
<span class="smcap">Cròb.</span> (<i>voltandosi con ispavento alla voce di Mìrtala</i>)
(Mia moglie! son morto!) (<i>cercando ricomporsi
dalla paura, e uscirne, alla meglio,
con accento garbato</i>) Niente!... direi che la
sposa di Mènecle ha dato a Cròbilo una
prova di stima e di fiducia che lo onora...
(<i>a denti stretti</i>) (Questa non me l'aspettavo!)
Cara Mìrtala, sai... (<i>tenta parlarle con fare
sciolto e sorridente, ma lo sguardo minaccioso
di Mìrtala, fisso su di lui, lo sconcerta</i>) (Che
occhiacci! Giove me la mandi buona!)
</p>

<p>
<span class="smcap">Mìrt.</span> (<i>con voce lenta e severa, squadrandolo</i>) So...
E spero che l'incarico lo adempirai... (<i>abbraccia
Aglae</i>) Grazie, buona Aglae! Non dubitavo
di te.<a class="tag" id="tag210" href="#note210">[210]</a> Eh, pur troppo noi donne
siam sempre circondate di insidie!... Quanto
a questo Alcibiade sbagliato... (<i>squadrando Cròbilo</i>)
regoleremo i conti a casa...
</p>

<p>
<span class="smcap">Agl.</span> A tempo sei giunta, cara Mìrtala. Ma sii
buona con Cròbilo. Io gli chiesi un favore
che egli meglio d'altri può rendermi... fui
forse indiscreta... ma la sua bontà fu maggiore
della mia indiscrezione... (<i>a Cròb. cordialissima</i>)
<span class="pagenum" id="Page_283">[283]</span>
Grazie, Cròbilo! (<i>velatamente ironica,
affabile</i>) Oh, sì, gli Dei ti hanno data
una ben nobile missione! Troverai la sventura,
la soccorrerai;... le mogli abbandonate...
ai lor mariti le renderai...
</p>

<p>
<span class="smcap">Cròb.</span> (<i>con ismorfie</i>) (Nella mia missione questo
non c'era...)
</p>

<p>
<span class="smcap">Agl.</span> Sicuro, Mìrtala, ei m'ha promesso di rendermi
il mio Mènecle... è un'anima bella, il
tuo Cròbilo... Sii buona con lui.
</p>

<p>
<span class="smcap">Mìrt.</span> Non dubitare, non dubitare. Se non fossi
buona, gli avrei portato quattro talenti di dote...
</p>

<p>
<span class="smcap">Cròb.</span> (<i>premuroso, tentando ingraziarsela</i>) E la
possessione di Egìna... terreni aratorî di prima
qualità...
</p>

<p>
<span class="smcap">Mìrt.</span> (<i>fissandolo severissima</i>) Precisamente. E che
i colòni trascurano e abbisognano molto di
sorveglianza. Ci andremo insieme...
</p>

<p>
<span class="smcap">Cròb.</span> (<i>con esclamazione comica di angoscia</i>) (Ohimè!...
l'esilio!... come Aristide... ma almeno
Aristide era solo!...)
</p>

<p>
<span class="smcap">Mìrt.</span> Frattanto, in attesa di parlar con Mènecle,
ti rincrescerebbe accompagnarmi?
</p>

<p>
<span class="pagenum" id="Page_284">[284]</span>
</p>

<p>
<span class="smcap">Cròb.</span> Ma eccomi!... (<i>fra sè, ripetendo dolorosamente</i>)
(L'esilio!... come Temistocle!)
</p>

<p>
<span class="smcap">Mìrt.</span> Addio Aglae...
</p>

<p>
<span class="smcap">Agl.</span> Addio Mìrtala. Grazie, Cròbilo...
</p>

<p>
<span class="smcap">Cròb.</span> (<i>con uno sforzo sopra di sè</i>) Nulla, nulla,
mio dovere... (Decisamente... era proprio una
canzonatura!...) (<i>ad Aglae</i>) Nulla!... (<i>a Mìrtala</i>)
Eccomi... (<i>con comica angoscia</i>) (L'esilio!...
come Alcibiade!)
</p>

<div class="blockquote">
<p>
(Si lascia macchinalmente condurre via da Mìrtala,
con aria di suprema dolorosa rassegnazione).
</p>
</div>

<h3>SCENA XII.</h3>

<p class="pers">
<span class="smcap">Aglae</span> <i>sola</i>.
</p>

<p>
(<i>Seguendo Cròbilo dello sguardo</i>) Imparerai meglio
un'altra volta la missione del consolatore...
(<i>pausa; poi fattasi triste, pensierosa, sospirando</i>)
Eppure, soltanto la povera Aglae lo sa, se
il suo cuore avrebbe oggi bisogno davvero di
conforto!... Coraggio!... Fra breve egli sarà
qui a dirmi addio... Povero Elèo! (<i>leva dallo
strofio un piccolo papiro e legge</i>)
</p>

<p>
<span class="pagenum" id="Page_285">[285]</span>
</p>

<div class="poem"><div class="stanza">
<p class="i01">Te fuggo com'esule che disse l'addio...</p>
<p class="i02">  Ma volge la testa tornando a guardar!...</p>
<p class="i02">  E fugge... ma il segue più lungo il desio...</p>
<p class="i02">  E fugge... ma indietro vorrebbe tornar!</p>
<p class="i01">Mia triste, mia triste battaglia del core!</p>
<p class="i02">  Scrutarla non cerchi pupilla di uman!</p>
<p class="i02">  Lasciatemi questo mio povero amore!</p>
<p class="i02">  Per viverne solo, lo porto lontan!</p>
</div></div>

<p>
Egli è qui!... Venere santa, dammi forza tu!..
</p>

<h3>SCENA XIII.</h3>

<p class="pers">
<span class="smcap">Aglae</span> <i>ed</i> <span class="smcap">Elèo</span>.
</p>

<p>
<span class="smcap">Agl.</span> (<i>con effusione triste</i>) Elèo!...
</p>

<p>
<span class="smcap">El.</span> Aglae! Ebbi la tua. (<i>commosso, cercando padroneggiarsi
e parer calmo</i>) Grazie... Reco gli
addii a Mènecle e a te.
</p>

<p>
<span class="smcap">Agl.</span> (<i>triste, commossa</i>) E tu parti...
</p>

<p>
<span class="smcap">El.</span> Stanotte.
</p>

<p>
<span class="smcap">Agl.</span> (<i>vivamente inquieta</i>) Per dove? con chi?
</p>

<p>
<span class="smcap">El.</span> Con Pelopida tebano e i compagni suoi.
(<i>esclamazione di Aglae</i>) Tebe accolse mio padre
esule al tempo dei tiranni: è giusto che
<span class="pagenum" id="Page_286">[286]</span>
nell'ora delle sue sventure, il figlio paghi il
debito dell'ospitalità...<a class="tag" id="tag211" href="#note211">[211]</a>
</p>

<p>
<span class="smcap">Agl.</span> (<i>vivissimamente</i>) E tu...
</p>

<p>
<span class="smcap">El.</span> E io seguirò i fuorusciti nella più santa
delle imprese.
</p>

<p>
<span class="smcap">Agl.</span> (<i>dolorosamente esclamando</i>) O Dee!
</p>

<div class="blockquote">
<p>
(Si abbandona sur un sedile, sopraffatta dall'emozione
e piange).
</p>
</div>

<p>
<span class="smcap">El.</span> Avresti preferito sapermi vivere, da te lontano,
una vita oscura, ignava, ingloriosa? Ignavia
per ignavia, tanto allora varrebbe la colpa!...
</p>

<p>
<span class="smcap">Agl.</span> (<i>asciugandosi gli occhi e cercando padroneggiarsi</i>)
No, no! Perdona... hai ragione... Ma
tu sei eroe, figlio di eroi, ed io, dopo tutto,
non sono che una fanciulla. Perdona. Vedi.
Sono forte ora. (<i>parla con voce rotta, reprimendo
i singhiozzi</i>) Ti guardino i Numi! Oh
nessuna preghiera sarà mai loro salita più
fervida delle mie! Ti guardino i Numi! E
ricordati di Aglae!..
</p>

<p>
<span class="smcap">El.</span> Ricordarmi?! La tua lettera verrà meco come
la voce del buon genio mio. Le tue parole
mi han fatto triste insieme e superbo. Tutta
<span class="pagenum" id="Page_287">[287]</span>
la mia esistenza, dissi a me stesso, mi parrà
spesa bene, se sarà spesa a meritarmele.
Quando le ore mi passeranno più tristi, dirò:
Coraggio!... la stima di Aglae è con te.
Quando la lontananza mi parrà più incresciosa,
penserò che è per Aglae che l'affrontai:
e che, se al mio nome, tra i Greci, verrà
qualche gloria, Aglae lontana lo saprà. Così
avrò una ambizione nella mia vita, una luce
sulla mia via. E se un giorno sentissi le forze
mancarmi, e farmisi uggiosa la luce cara del
dì... vorrà dire che Aglae m'avrà dimenticato...
</p>

<p>
<span class="smcap">Agl.</span> Oh Elèo! sei cattivo! e non dovresti esserlo
con la povera Aglae in quest'ora!...
Ecco, io avevo preparato un bel ricordo che
avrebbe fatto qualche volta sovvenire ad
Elèo la sua piccola sorella d'infanzia: così
Aglae, pensavo, fida restando al dover suo,
potrà viaggiar senza rossore in compagnia
dell'amico de' suoi primissimi dì... (<i>mentre
Aglae parla, come fra sè, con voce carezzevole,
infantile, ha nelle mani un piccolo ritratto all'encausto,
<span class="pagenum" id="Page_288">[288]</span>
che si è levato dallo strofio, e che va
guardando</i>) vedrà con lui altro cielo ed altre
città della Grecia: e come egli la vedrà
sempre sorridergli così... dello stesso sorriso,
fissarlo sempre con lo stesso sguardo,
come uguali rimarran sempre queste dipinte
sembianze, così uguali per Elèo rimarranno
la memoria ed il cuore di Aglae...
</p>

<p>
<span class="smcap">El.</span> (<i>vivissimamente, facendo atto di prenderle il ritratto
dalle mani</i>) Il tuo ritratto!... Oh grazie!
</p>

<p>
<span class="smcap">Agl.</span> (<i>con umore</i>) Grazie niente. Mi hai detto
quelle brutte parole...
</p>

<p>
<span class="smcap">El.</span> Aglae!
</p>

<p>
<span class="smcap">Agl.</span> Ho fatto male a dirti di venire. Era meglio
non vederci... Va... lasciami...
</p>

<p>
<span class="smcap">El.</span> Ma non prima di aver meco questo pegno,
che non darei (<i>glie lo toglie con affettuosa violenza:
Aglae se lo lascia togliere, senza guardar
Elèo</i>) pei tesori della terra! non prima di
averti detto che Elèo parte, ma la sua mente
e la sua anima rimangono qui:... qui, presso
al piccolo domestico altare, dove orfano appresi
ad amare i soli esseri che mi amarono
<span class="pagenum" id="Page_289">[289]</span>
al mondo e ad accettare per essi il dolore...
a comprendere, per essi, il sacrificio!... (<i>con
trasporto vivissimo</i>) Oh andassi fino agli ultimi
confini del mondo ed agli Espèridi...
lascierà prima Pallade la nostra rupe, che
queste soglie, ove tu vivi, il mio pensiero!...
</p>

<p>
<span class="smcap">Agl.</span> No, no, Elèo!... capisco di chiedere troppo...
troppo più che io non deva, al tuo cuore
ed alla tua memoria... Tu sei bello, sei giovane,
e non potrai, non dovrai vivere sempre
solo...
</p>

<p>
<span class="smcap">El.</span> (<i>con rimprovero</i>) Aglae!...
</p>

<h3>SCENA XIV.</h3>

<p class="pers">
<i>Detti e</i> <span class="smcap">Mènecle</span>.
</p>

<div class="blockquote">
<p>
(Mènecle si è affacciato dalla porta nel fondo, mentre Elèo
ed Aglae proseguono il lor dialogo sul davanti della
scena. Rimane muto, le braccia conserte, il volto tra
pensieroso e sorridente, sulla soglia a guardarli).
</p>
</div>

<p class="pad2">
<span class="smcap">Agl.</span> No... lasciami dire... Non ti accuso... Il
tempo non muterà la tua tempra, ma muterà
molte cose intorno a te... Mènecle vivrà,
<span class="pagenum" id="Page_290">[290]</span>
e glielo auguro, buon vecchio! molti
anni...
</p>

<p>
<span class="smcap">El.</span> (<i>melanconico</i>) Oh... anch'io...
</p>

<p>
<span class="smcap">Agl.</span> ... e il giorno che io sarò libera di nozze,
io non sarò più una ragazza per te. Breve
è la stagion della donna — e s'ella non la coglie — passata
quella, se ne sta seduta a consultar
gli auguri<a class="tag" id="tag212" href="#note212">[212]</a>. Le rose della giovinezza
in quel dì saranno svanite, e a te, nel fior degli
anni, non resterebbe a sposar che la memoria
e l'ombra di colei che fu un tempo la bella
Aglae... una brutta vecchia grinzosa... Oh, sarebbe
troppo pretendere...
</p>

<p>
<span class="smcap">Mèn.</span> (<i>di dietro, tentennando il capo</i>) (Infatti...)
</p>

<p>
<span class="smcap">Agl.</span> ... e faresti la figura di Cròbilo. Direbbero
che m'hai sposata per godere la mia dote, la
eredità di Mènecle. No, no, promettimi solo che
il giorno in cui il tuo cuore sarà stanco di attendere...
rimanderai ad Aglae questo ricordo...
</p>

<p>
<span class="smcap">El.</span> Fino a che tra i viventi mi rischiari il sole,
questo ricordo starà con me. Verrà con me
nella pugna, poserà con me sotto la tenda.
Oh gli anni possono involarci la cara giovinezza,
<span class="pagenum" id="Page_291">[291]</span>
spegnere le febbri, i delirî dei sensi,
ma non ispegneranno un affetto reso puro
e santo dal sagrificio...
</p>

<p>
<span class="smcap">Mèn.</span> (È nato per far l'oratore!...)
</p>

<p>
<span class="smcap">El.</span> (<i>con forza</i>) ... prima che io rinneghi la fede
di questo affetto, possa Nettuno farmi morire
come Ippolito... e casto come lui!...
</p>

<p>
<span class="smcap">Mèn.</span> (Povero ragazzo! te ne accorgeresti!...)
</p>

<p>
<span class="smcap">Agl.</span> (<i>buttandosi al collo di Elèo</i>) Oh... lasciamo
questi giuramenti...
</p>

<p>
<span class="smcap">Mèn.</span> (To'! ha più giudizio di lui!...)
</p>

<p>
<span class="smcap">Agl.</span> Sia dell'avvenire e del cuor tuo quello
che gli Dei vorranno. Io ti ringrazio del
conforto che m'hanno dato le tue parole.
Esse mi renderanno più forte in questa prova...
Che se vi avessi a soccombere... (<i>con voce triste,
infantile</i>) dirò a Mènecle che mi faccia un bel
sepolcro tutto bianco... bianco... e tu ci verrai...
</p>

<p>
<span class="smcap">El.</span> Oh taci! Non parlar di morire; dimmi che
in te la memoria di quest'ora non morirà...
Me lo prometti?
</p>

<p>
<span class="smcap">Agl.</span> (<i>volgendosi all'altare domestico</i>) Qui all'ara
del Dio che ci ascolta...
</p>

<p>
<span class="pagenum" id="Page_292">[292]</span>
</p>

<p>
<span class="smcap">El.</span> E mi giuri che se Mènecle...
</p>

<p>
<span class="smcap">Agl.</span> (<i>senza guardar Elèo, esitante, gli occhi a terra</i>)
... il buon vecchio Mènecle...
</p>

<p>
<span class="smcap">Mèn.</span> (Poverina! ci ha aggiunto anche il buono!..)
</p>

<p>
<span class="smcap">Agl.</span> (<i>arrestandosi e riprendendo premurosa</i>) ... che
noi dobbiamo amare, finchè vive, come fosse
nostro padre, n'è vero?
</p>

<p>
<span class="smcap">El.</span> (<i>triste, a capo basso</i>) Oh, sì... come un padre...
</p>

<p>
<span class="smcap">Agl.</span> (<i>riprendendo esitante il filo della frase</i>) ... se
il buon vecchio Mènecle ci venisse un giorno
rapito dalla Parca triste...
</p>

<p>
<span class="smcap">El.</span> ... inesorabile!...
</p>

<p>
<span class="smcap">Agl.</span> ... scellerata!...
</p>

<p>
<span class="smcap">Mèn.</span> (<i>c. s.</i>) (Si sfogano colla Parca... meno male...)
</p>

<p>
<span class="smcap">El.</span> ... e che io fossi vivo...
</p>

<p>
<span class="smcap">Agl.</span> E io anche...
</p>

<p>
<span class="smcap">El.</span> E tutti due...
</p>

<p>
<span class="smcap">Agl.</span> E tutti due quella perdita... amara... (<i>appoggia
la voce sull'amara, quasi volesse correggere
un pensiero colpevole: Elèo assente col gesto</i>)
ci trovasse ancor giovani... in età da marito...
</p>

<div class="blockquote">
<p>
(Sempre esitante, a occhi bassi, come avesse paura
o rimorso di compier la frase)
</p>
</div>

<p>
<span class="pagenum" id="Page_293">[293]</span>
</p>

<p>
<span class="smcap">Mèn.</span> (Giustissimo!... a maritarsi vecchi, ecco
ciò che succede...)
</p>

<p>
<span class="smcap">El.</span> Quel giorno dunque...
</p>

<p>
<span class="smcap">Agl.</span> Che il buon Mènecle...
</p>

<div class="blockquote">
<p>
(Mènecle si avanza fra i due giovani).
</p>
</div>

<p>
<span class="smcap">Mèn.</span> (<i>proseguendo la frase, a voce alta</i>) ... andrà
all'altro mondo...
</p>

<p>
<span class="smcap">El.</span>, <span class="smcap">Agl.</span> (<i>sgomentatissimi entrambi al vederlo</i>) Ah!...
</p>

<p>
<span class="smcap">Mèn.</span> ... speriamo, neh, figlioli, che sia lontano — quel
giorno piangeremo prima amaramente
la sua partenza e poi potremo sposarci senza
scrupolo. Ma sentite, neh! (<i>picchiandosi lo
stomaco</i>) che polmoni e che cassa di stomaco!
Ce n'è ancora per trent'anni!... Se
aspettate me state freschi!
</p>

<p>
<span class="smcap">Agl.</span> (<i>buttandosi alle sue ginocchia</i>) Oh perdono,
Mènecle!...
</p>

<p>
<span class="smcap">El.</span> (<i>idem</i>) Perdono... padre mio...
</p>

<p>
<span class="smcap">Agl.</span> Ti giuro, per le Dee, che...
</p>

<p>
<span class="smcap">Mèn.</span> (<i>rialzandoli entrambi con affabilità affettuosa</i>)
Su, su, ragazzi!... ma che giuramenti e che
perdoni! So tutto... Grazie a te, Elèo, della
<span class="pagenum" id="Page_294">[294]</span>
tua lealtà; grazie, Aglae, della tua fedeltà al
tuo dovere. Soltanto, speriamo (<i>con bonarietà
comica</i>) non mi farai più dell'altre scene
di gelosia...
</p>

<p>
<span class="smcap">Agl.</span> (<i>mortificata chinando gli occhi</i>) Mènecle!...
</p>

<p>
<span class="smcap">Mèn.</span> No, no — non ti rimprovero... benchè, per
Giove, lo meriteresti, per insegnarti a frugare
nelle carte del marito e a leggerne le
lettere...
</p>

<p>
<span class="smcap">Agl.</span> (<i>sorpresa, mortificata</i>) Ah!...
</p>

<p>
<span class="smcap">Mèn.</span> ... e a scriverne dell'altre ai giovinotti, a
sua insaputa...
</p>

<p>
<span class="smcap">Agl.</span> (<i>mortificata</i>) Come... tu...?
</p>

<p>
<span class="smcap">Mèn.</span> (<i>con bonarietà comica e imperiosa</i>) Silenzio!...
Sappiamo tutto. Se la moglie fa la curiosa,
il marito ha diritto di fare il curioso... (<i>a
Elèo</i>) Neh, ricordalo bene anche tu, una volta
che sii suo marito...
</p>

<p>
<span class="smcap">Agl.</span> (<i>supplichevole</i>) Oh... Mènecle!...
</p>

<p>
<span class="smcap">Mèn.</span> Silenzio!...
</p>

<p>
<span class="smcap">El.</span> (<i>interpretando anch'egli come ironia le parole
di Mènecle</i>) Mènecle, punisci me... ma risparmia
a me ed a lei le tue ironie...
</p>

<p>
<span class="pagenum" id="Page_295">[295]</span>
</p>

<p>
<span class="smcap">Mèn.</span> Ma che ironie?!! Le <i>tue</i> vuoi dire. È
una moglie divisa in due — a me in corpo,
a te in effigie — non è un'ironia? E cosa
credi, che Mènecle sia feroce come Teseo,
da lasciar morir casto il povero Ippolito?
Cosa credete (<i>ad entrambi</i>) che Mènecle sia
così egoista, così disonesto, così imbecille da
accettar la elemosina del vostro sagrificio?
(<i>Mènecle, stando in mezzo ai due giovani, ha
proferito queste parole con impeto e voce brusca;
i due giovani, sotto la sfuriata del vecchio, tengono
mortificati la testa e gli occhi bassi; quando
al finir delle sue parole s'attentano a levarli furtivamente
verso di lui credendolo in collera,
s'accorgono che Mènecle sorride del loro inganno,
e li guarda affettuoso facendo lor cenno, delle
due braccia, di appressarglisi</i>) Voi altri siete
così matti che lo avreste anche mantenuto...
ma poi... poi, neh? (<i>si volge ad Aglae affettuosamente
canzonandola e rifacendole la voce</i>)
le forze mancavano... e ci voleva il sepolcro
bianco... tutto bianco... (<i>con rimprovero comicamente
brusco</i>) farmi far di queste spese!...
<span class="pagenum" id="Page_296">[296]</span>
Ohibò!... Tu... (<i>sempre ad Aglae</i>) in castigo
della burla che m'hai fatto, — e tu in castigo
(<i>ad Elèo</i>) del non avermi mai detto niente — quando
si ama la moglie si avvisa il marito — vi
mariterete... E così imparerete.
</p>

<p>
<span class="smcap">Agl.</span>, <span class="smcap">El.</span> (<i>gettandosi entrambi commossi al collo di Mènecle</i>) Ah Mènecle, mai!
</p>

<p>
<span class="smcap">Mèn.</span> (<i>con voce grave, liberandosi dall'abbraccio dei
due, piangenti di commozione</i>) Preferireste vivere,
aspettando senza volerlo, senza saperlo,
la morte mia?... (<i>ad Aglae</i>) Oggi tu ed io
andremo dall'arconte, a deporre la scritta del
divorzio insieme: e ci verrai a fronte alta,
perchè tu rimani nella mia famiglia... (<i>movimento
di Aglae e di Elèo</i>) già, nella mia famiglia...
tu sposi mio figlio adottivo...<a class="tag" id="tag213" href="#note213">[213]</a>.
</p>

<p>
<span class="smcap">Agl.</span>, <span class="smcap">El.</span> Ah!...
</p>

<p>
<span class="smcap">Mèn.</span> (<i>proseguendo, ad Elèo</i>) ... se non ti rincresce
passare dalla tua nella mia tribù,<a class="tag" id="tag214" href="#note214">[214]</a> verrai
meco dai fràtori del borgo di Alopéce, e sarai
iscritto nel registro della fràtria mia, come
mio figlio, — erede con lei (<i>accennando Aglae</i>)
<span class="pagenum" id="Page_297">[297]</span>
delle mie fortune, partecipe delle cose sante
e sacre<a class="tag" id="tag215" href="#note215">[215]</a>. Porterai in nome Làmaco: il
nome di mio padre caduto da valoroso a
Samo... e nella famiglia di Mènecle al nome
non si mente...
</p>

<p>
<span class="smcap">El.</span> (<i>abbracciandolo commosso</i>) Padre! padre mio!...
</p>

<div class="blockquote">
<p>
(Aglae piange col volto nelle mani. Elèo vorrebbe
dir qualcosa. Mènecle indovina il suo pensiero e lo previene).
</p>
</div>

<p>
<span class="smcap">Mèn.</span> Quanto al tuo partire... c'è tempo...
</p>

<p>
<span class="smcap">El.</span> (<i>sorpreso</i>) Che?
</p>

<p>
<span class="smcap">Mèn.</span> Pelopida... gli ho parlato io. Non ne vuol
seco più di undici. (<i>con inflessione grave e
seria</i>) Li ha scelti già... (<i>gesto vivo di protesta
di Elèo</i>) Non temere! Verrà il tuo giorno...
</p>

<p>
<span class="smcap">Agl.</span> Oh Mènecle, la tua generosità...
</p>

<p>
<span class="smcap">Mèn.</span> No, no, adagio, a parlare di generosità.
In questo mondo la si scambia con la imbecillità;
ed io invece, andate là, che i miei
conti li ho fatti bene. Povero vecchio abbisognante,
per i miei tardi giorni, di un affetto
che li consoli, dovrei amareggiarmelo col
pensiero che il mio vivere impedisce la vostra
<span class="pagenum" id="Page_298">[298]</span>
felicità? E che questa idea vostro malgrado
si inframmetterà tra me e voi, vi renderà
a vostra insaputa l'affezione a Mènecle
un peso? Scambierei questo affetto vostro,
così sincero e così puro, col bel conforto
di sapere che il dì quando la Parca (<i>sorridendo
ad Aglae</i>) — <i>la scellerata Parca!</i> — mi
farà quel tal servizio, un sospiro non confessato
di sollievo sfuggirà dai petti delle due
sole persone che mi voglion bene? E mentre
è sì dolce il nome di padre, dovrei vivere tutti
i dì fra il dolor di non esserlo... e la tema di
divenirlo!... scambiar la paura di avere un figlio
con la gioia tranquilla di lasciarne, partendo,
qui... due?
</p>

<p>
<span class="smcap">El.</span>, <span class="smcap">Agl.</span> (<i>vivissimamente</i>) Partendo?
</p>

<p>
<span class="smcap">Mèn.</span> (<i>ad Aglae con voce affettuosa</i>) Non sei più
sola... Che resto a far qui? Ricordi le tue parole?
«Quando fu il dì del bisogno, ci vollero
questi vecchioni per liberare la città e
le sue donne!» Laggiù a Tebe ci è bisogno.
(<i>con inflessione mesta, solenne, ai due giovani che
<span class="pagenum" id="Page_299">[299]</span>
fan per trattenerlo e lo guardano attoniti, commossi</i>)
Ci vogliono questi!... Vivere liberando
donne, morire liberando città!
</p>

<div class="blockquote">
<p>
(Quadro).
</p>
</div>

<p class="pad2 center large">
CALA LA TELA.
</p>

<div class="chapter">
<p>
<span class="pagenum" id="Page_303">[303]</span>
</p>

<h3 id="note-atto3">NOTE</h3>
</div>

<div class="footnote" id="note204">
<p><span class="label"><a href="#tag204">204</a>.&nbsp;&nbsp;</span>Dopo che il tebano Pelopida ebbe persuasi i suoi
compagni di esilio all'impresa di partirsi da Atene per
muovere alla liberazione di Tebe «mandaron essi nascostamente
a Tebe ad avvertire dei loro disegni gli amici ch'eran
ivi rimasti: tra questi Carone ed Epaminonda..... Stabilitosi
quindi il giorno dell'impresa, parve bene ai profughi che
l'un d'essi, Ferenico, raccogliendo gli altri, facesse sosta
in Triasio, e che pochi de' più giovani arditamente si arrischiassero
di entrare in città: e se a questi incogliesse
mai qualche sinistro dalla parte de' nemici, gli altri tutti
aver cura dovessero de' figliuoli e de' padri loro. Il primo
che si esibì ad andarci fu Pelopida, e poi Melone e Dàmocle
e Teopompo, stretti fra loro co' vincoli d'amicizia
e di fede, ed emuli sempre della gloria e del valore. Essendo
<i>dodici</i> in tutto, dopo aver abbracciato quelli che
restavano addietro, e mandato innanzi un messo a Carone,
si incamminarono succintamente vestiti... <i>ecc. ecc.</i>» <span class="smcap">Plutarco</span>,
in <i>Pelopida</i>.</p>
</div>

<p>
<span class="pagenum" id="Page_304">[304]</span>
</p>

<div class="footnote" id="note205">
<p><span class="label"><a href="#tag205">205</a>.&nbsp;&nbsp;</span>Cfr. nell'arringa di Lisia per <i>la uccision di Eratostene</i>,
il racconto del marito Eufileto: «Tornato a casa,
ordinai alla fantesca di seguirmi in piazza; e condottala ad
uno de' miei famigliari, le dissi che sapevo tutto quel che
succedeva in casa mia. A te, quindi, soggiungevo, sta lo
sceglier fra i due: o passata per le verghe esser condannata
a rigirar la mola, tra patimenti senza fine, o confessando
la verità andar illesa, e aver da me il perdono de' tuoi
delitti. E quella sulle prime negava fermamente e diceva
facessi pure di lei quel che volevo; lei non saper nulla:
ma quando nominai Eratostene, e dissi che costui era il
frequentatore di mia moglie, allora si sbigottì, giudicando
che io sapessi tutto. E cadendo alle mie ginocchia, e fattasi
da me promettere che non le avrei fatto del male, confessò...» — <i>Uccis.
Erat.,</i> 18-20.</p>
</div>

<div class="footnote" id="note206">
<p><span class="label"><a href="#tag206">206</a>.&nbsp;&nbsp;</span>Cfr. <span class="smcap">Euripide</span>, <i>Ippolito</i>, 645-650.</p>
</div>

<div class="footnote" id="note207">
<p><span class="label"><a href="#tag207">207</a>.&nbsp;&nbsp;</span>Cfr. <span class="smcap">Aristof.</span> <i>Rane</i>, 130 seg. — Dalla torre alta del
Ceràmico buttavano la face per dare il segnale della <i>corsa
delle lampade</i>: di che nelle note all'<i>Alcibiade</i>.</p>
</div>

<div class="footnote" id="note208">
<p><span class="label"><a href="#tag208">208</a>.&nbsp;&nbsp;</span>Cfr. <span class="smcap">Lisia</span>, <i>Uccis. di Eratost.</i>, 21.</p>
</div>

<div class="footnote" id="note209">
<p><span class="label"><a href="#tag209">209</a>.&nbsp;&nbsp;</span><span class="smcap">Plutarco</span>, <i>Vite dei X Oratori</i>, in <i>Antifonte</i>.</p>
</div>

<div class="footnote" id="note210">
<p><span class="label"><a href="#tag210">210</a>.&nbsp;&nbsp;</span>Cfr. <span class="smcap">Alcifr.</span>, <i>Lett.</i> 1, 29. Glicera, di Menandro gelosa,
scrive a Bacchide: «Conosco, o Bacchide, la reciproca
amicizia che passa tra di noi due: ma d'altra parte, o carissima,
temo non tanto di te, che ti so di costumi onesti,
quanto di lui stesso: chè egli è donnajuolo al sommo. Ma
tu mi taccierai di ombrosa... Deh, scusa, diletta amica, simili
gelosie da amanti...».</p>
</div>

<p>
<span class="pagenum" id="Page_305">[305]</span>
</p>

<div class="footnote" id="note211">
<p><span class="label"><a href="#tag211">211</a>.&nbsp;&nbsp;</span>Furono gli Ateniesi benevoli ai profughi Tebani,
«ricompensar volendo i Tebani: perocchè questi principalmente
contribuito aveano a ristabilirsi in Atene il governo
popolare e avean decretato che se alcuno portando
l'armi contro i tiranni passasse per la Beozia, nessuno di
quelli che ivi abitavano mostrar dovesse di sentire o veder
cosa alcuna». <span class="smcap">Plut.</span>, in <i>Pelopida</i>. Cfr. <span class="smcap">Senof</span>. <i>Elleniche</i>,
lib. II.</p>
</div>

<div class="footnote" id="note212">
<p><span class="label"><a href="#tag212">212</a>.&nbsp;&nbsp;</span></p>

<div class="poem"><div class="stanza">
<p class="i01">τῆς δέ γυναικὸς ὁ καιρός, κἂν τούτου μὴ ’πιλάβηται</p>
<p class="i01">οὐδείς ἐθέλει γῆμαι ταύτην, ὀττευομένη δὲ κάθηται.</p>
<p class="i10">                    <span class="smcap">Aristof.</span>, <i>Lisistrata</i>, 596-7.</p>
</div></div>
</div>

<div class="footnote" id="note213">
<p><span class="label"><a href="#tag213">213</a>.&nbsp;&nbsp;</span>Frequenti e legittime erano nel dritto attico le
adozioni — permesse però solo a quelli che non avean figli
propri (<span class="smcap">Iseo</span>, <i>Ered. d'Aristarco</i>, 9) — a fine di preservare da
estinzione il casato. «Dopo ciò (cioè dopo collocata in
matrimonio ad altri la moglie) pensava Mènecle al come
evitare la mancanza di figli e aver chi lo curasse nella vecchiaja,
e morto gli rendesse le esequie e i sagrifici dovuti
in avvenire. Aveva bensì un nipote, il figlio di costui: ma
essendo figlio unico, ritenea disdicevole privar di prole
mascolina il fratello. E così essendo non vide altri più
prossimi di noi... E in questo modo Mènecle mi ebbe figlio
ed erede suo». <span class="smcap">Iseo</span>, <i>Ered. Mènecle</i>, § 10-12. «Tutti quelli
che son per morire si preoccupano di ciò, che le loro case
non restino solitarie, ma vi sia chi renda ai loro Mani i
sacrifici funebri, e le altre giuste cose: per il che se si
trovino senza figli, procurandosene per adozione, ne lasciano.
Nè già privatamente così stabiliscono, ma la stessa
repubblica questo sanci: mandando all'arconte di <i>aver cura
che le case non restino solitarie</i>». <span class="smcap">Iseo</span>, <i>Eredità di Apollodoro</i>,
§ 30. Lo che voleva dire che se uno moriva senza
figli nè proprî nè adottivi, e senza testamento, pensava
l'arconte a istituirgli tra i prossimi congiunti, un figlio
adottivo ed erede.
</p>

<p>
Pel rimanente, le adozioni si facevano o appunto per
testamento, o <i>inter vivos</i>. In questo secondo caso (ch'è quel
del nostro Mènecle e di Elèo) l'adottante procedeva, così
come usavasi pei neonati, alla presentazione del figlio nella
propria confraternita (<i>fratria</i>) e all'iscrizione sul registro
della stessa, formante il documento di legittimità.
</p>

<p>
«Venuta la festa Targelia, mi introdusse innanzi all'altare
tra i fratori. A questi è legge che chiunque introduce
un figliuolo o proprio o adottivo, fa fede, in nome delle
cose sacre, ch'egli introduce un figlio d'una cittadina,
legittimamente nato ed adottato. Compiuto ciò, nullameno
i fratori fan lo squittinio: e se essi giudicano alla stessa
maniera, allora solamente lo iscrivono nel registro pubblico».
<span class="smcap">Iseo</span>, <i>Ered. di Apollodoro</i>, § 15-16.</p>
</div>

<div class="footnote" id="note214">
<p><span class="label"><a href="#tag214">214</a>.&nbsp;&nbsp;</span>Il figlio adottato non poteva più tornar nella sua
famiglia paterna (così Mènecle nell'arriga d'<span class="smcap">Iseo</span>, ha scrupolo
adottando il nipote di privar del figlio il fratello, <span class="smcap">Is.</span>,
<i>Ered. Mèn.</i>, 10), ed entrava a far parte della tribù dell'adottante,
che gli imponeva a suo piacimento nuovo nome.
(Ordinariamente, poi, i figli portavano il nome dell'avo paterno:
lo stesso avveniva per gli adottati). «Se uno t'interrogasse:
Dimmi, Beoto, come sei venuto nella tribù Acamantide
e diventato del demo di Torisio e figliuolo di
Mantia ed erede delle sostanze da lui lasciate? Non altro
potresti dire, fuorchè: <i>Mi adottò Mantia</i>. E se soggiungesse:
dov'è la prova o la testimonianza? — Mi menò
tra i fratori — risponderesti. — Con qual nome? — Con quello
di Beoto. — Chè con questo fosti introdotto. Ora se il padre
tornando a vita ti mettesse al partito o di conservare il
nome che ti diè o di non ritener lui per padre, non sarebbe
discreto?» <span class="smcap">Demost.</span>, <i>C. Beoto</i>, per il nome, § 30, 31.</p>
</div>

<p>
<span class="pagenum" id="Page_307">[307]</span>
</p>

<div class="footnote" id="note215">
<p><span class="label"><a href="#tag215">215</a>.&nbsp;&nbsp;</span>Τῶν πατρώων ἒχεις τὸ μέρος. ἱερῶν, ὁσίων μετέχεις <span class="smcap">Dem.</span>, <i>C. Beoto</i>, per il nome, § 35.</p>
</div>

<div class="chapter">
<p>
<span class="pagenum" id="Page_309">[309]</span>
</p>

<p class="title">
PROPRIETÀ LETTERARIA
</p>

<p class="title">
DEGLI EDITORI-TIPOGRAFI FORZANI E C.
</p>

<hr class="silver" />
</div>

<div class="somm">
<h2><a id="indice" href="#indfront">
INDICE</a></h2>

<p class="center"><a href="#prologo">PROLOGO</a><br />
<a href="#note-prologo">Note</a><br />
<a href="#atto1">ATTO PRIMO</a><br />
<a href="#note-atto1">Note</a><br />
<a href="#atto2">ATTO SECONDO</a><br />
<a href="#note-atto2">Note</a><br />
<a href="#atto3">ATTO TERZO</a><br />
<a href="#note-atto3">Note</a></p>
</div>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, in particolare per quanto riguarda gli accenti, alquanto variabili nell'originale. Sono stati corretti senza annotazione
minimi errori tipografici.
</p>

<p>
Per comodità di consultazione è stato aggiunto un indice a fine libro.
</p>

<p class="covernote">
Copertina creata dal trascrittore e posta nel pubblico dominio.
</p>
</div>

</body>
</html>
